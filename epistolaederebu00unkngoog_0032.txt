XX , PROLEG OMENON.

tioni subiecimus, ex quo ictu pene oculi appareat quibus in co-
dicibus singularum textus reperiatur, ad quorum fidem quid·-
quid imperfecti in hac exciderit editione corrigi possit atque
emendari.

Illud denique addam me diu incertum extitisse an litteris
hisce notas animadversionesque subiungerem, quae earumdem
diem, occasionem, argumentum declararent, atque ex ipsius
Petrarcae verbis deprompta validissima argumenta suppedita-
rent, quibus tum civilis historia et litteraria, quum praeclaris-
simorum eius aetatis virorum vitae resque gestae illustrarentur.
At re mature perpensa, omne illud notarum et animadversio-
num opus ltalicae litterarum versioni adiungendum reservare
visum est. Ne tamen omnem de vita et rebus gestis lector de·
sideret Auctoris nostri notitiam, ex cuius defectu fieri nequit
quin saepe in narrationibus eius intelligendis haereat, Familiari-
bus hisce praemittendam duximus Epistolam qua Posteros ipse-
met docuit originem gentis suae, et vitae actae rationem usque
ad annum aetatis sextum supra quadragesimum. Huic vero
prooemio nostro Tabulam subnectimus chronologicam eo ordine
compositam ut hinc publicos privatosque eventus exhibeat qui·
buscum ipsius vita lato quoque modo coniungitur, hinc quid·
quid memoratu dignius ipsi contigerit appareat. Documenta
vero criticasque disquisitiones quae assertarum rerum verita-
tem conflrment, una cum Italica barum epistolarum versione,
si coeptis Deus annuat, brevi nos edituros esse confidimus.


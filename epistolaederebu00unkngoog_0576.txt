408 nr: nanus mutuamus

rat. Eadem aetas erat, eadem vis animi, par corporis
vigor, idem et amor armorum et equorum studium et
equitandi peritia. Alter quoque Marcellus in dieS‚ vel
si quid Marcello clarius, fiebat. Quae cum ita essent,
quaquaversum romanum resonat nomen, vulgo iam
felicissimiS, si dici potest, felicior, ac summis subli-
mior videbaris. Sed sapientes expectare finem iubent,
quod ille fortunatissimus olim rex Lydiorum Solonis
consilio monebatur. Re enim vera de mortali felicitate
mors iudicat, et quod mirabiliuS‚ de aeterna. Nemo ergo
confidat; lubrica felicitas est. Vis te felicem fatear?
Morere; veri testes vitae sunt cinis ac sepulcrum:
aliter enim quo altior eS, eo graviori subiaces ruinae.
Unicum felicitatis exemplum eras nostri temporis, si
qualis vitae cursus, talis exitus fuisset. Nihil mali est
quod non secum afferat longa aetas. Ut multorum die-
rum navigatiO, sic multorum annorum vita est. Non
unum coelo siduS, non una tempestas pelago; saepe
flectendus clavuS‚ saepe contrahenda sunt carbasa: et
saepe (quo nihil periculosius habet ars nautica) pro
ventorum varietate flectenda sunt. Nunquam expectes
ut diu sit immota tranquillitas aut maris aut vitae.
Mutantur assidue rerum facieS, et saepe serenissimus
mane dies nubilo fine concluditur. ’

Mene salis placidi vultum fluctusque quietos
Ignorare iubes? Mene huic confidere monstro?

Hoc apud Virgilium ille famosus nauta in mari dicit:
hoc apud seipsum sapiens vir dicit in vita. Nihil¹ me-
tuit armatus et iugi meditatione praeparatus animus:
improvidum et sibi laeta omnia promittentem quaelibet


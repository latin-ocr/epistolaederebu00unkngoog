240 nr: nanus rAmmAnmus

dem ignorantiam tuam culpare maluisti; urbane quidem
ac modeste. Caeterum aliud verba sonant, aliud clamat,
nisi fallor, intenti03 prorsus mirabile, cum tam familia-
rem habere Terentium videaris. Ille enim iam statim a
principio in ipsius Andriae prooemio et Naevii et Plauti
una cum Ennio eodem meminit versiculo. In EunuchO,
et Naevii itidem et Plauti; in Adelphis Plauti solius
mentionem fecit. Eorumdem quoque simul meminit
Cicero in Senectute ; et Aulus Gellius in Noctibus Atti-
cis, ubi amborum epigrammata describit sermone ve-
tustissimo. Sed quid ago? Quis enim, quaeso, unquam
poeticae nomen absque illorum nominibus audivit? Ita-
que stuporem tuum stupeo; et cum bona venia, pater,
obsecro, ne in manus alienas ista perveniant; quo enim
fama clarior est tua, eo sibi studiosius consulendum
est. Mecum quidem non aliter quam tecum omnia loqui
poteS, et (quod secum docti faciunt) mutare ac re-
tractare quae dixeris. At postquam in vulgus dicta per-
venerint, ea demum facultas eripitur, et multorum iu-
dicia subeunda sunt. Ego epistolam tuam ad te sub
fida custodia remitto, et hanc illi alligatam mitto, cuius
exemplum apud me manebit, non ob aliam causam nisi
ut, si quid adhuc respondendum duxeris, dum verba
‘verbis confer0‚ memoriam non fatigem. Unum praeterea
novi et exotici dogmatis inducis3 utar enim plena li-
bertate, quando semel non coepisse non possum. Asse-
ris, Ennium et Statium Papinium coaetaneos fuisse. Quis
te, ore, pater, in hanc chronographiam impulit? Quis a
te nunc ista poscebat? Atqui exactius hoc si inquiraS‚
invenieS, Ennium suh Africano maiore; Statium, aliquot
saeculis interiectiS‚ sub Domitiano principe floruisse.


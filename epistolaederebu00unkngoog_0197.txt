FRANCISCI PETRARCAE

DE REBUS FAMILIARIBUS

LIBER PRIMUS.

EPISTOLA 1.

FRANCISCUS PETRARCA THOMAE MESSANENSI S. Ρ. D.

Famam ante obitum non esse appetendam, quum ea nobis viventibus
minime possit acquiri.

Querelam publicam nemo sapiens suam facit. Satis
quisque privatarum querelarum domi habet. Satis dixi:
nimis dicere debueram. Nulli ne hoc unquam accidisse
reris? Falleris. Nulli vero contrarium accidit. Vix, su-
perstite qui fecerat, cuiusquam scripta vel gesta placue-
runt. Laudes hominum mors inchoat. Scis quare? Quia
cum corpore moritur invidia, vivitque cum corpore.
Multorum, inquis, scripta laudantur, quae si gloriari
licet ..... non pergis ulterius: sed (qui indignantibus
mos est) suspensum linquens auditoris animum, ser-
mone praetervolas inexpleto. Verum enimvero fugien-
tem consequor mentis augurio: scio quid velis. Multo-
rum scripta laudantur, quae tuis admota carere non
tantum laudatore, sed etiam lectore debuissent; cum
tua interim nullus attingat. Recognosce in verbis meis
indignationem tuam, quae iusta esset nisi illam de com-
muni omnium acervo in usus proprios traduxisses:


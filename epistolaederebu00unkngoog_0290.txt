1222 DE aeuus mundissimus

et abiectis voluptatibus, volare altius inceperit. Ο virum
ineffabilem, dignumque quem Cicero ipse pro rostris
laudet, cuique publice grates agat, quod inter tam
multos ingratoS‚ unus velit esse gratissimus! Ο virum
magnifice humilem, et humiliter excelsum! non qui
alienis plumis ornatus auctoribus his insultet; sed qui
iam Christianae religionis fluitantem puppim inter hae-
reticorum scopulos agens, praesentisque magnitudinis
sine arrogantia sihi conscius, veritatem primordiorum
suorum et adolescentiae rudimenta commemoret, et,
doctor tantus Ecclesiae, non erubescat ducatum Arpina-
tis hominis, licet alio tendentis. Cur autem erubesceret?
Nemo dux spernendus est, qui viam salutis ostendit.
Quid ergo studio veritatis obesse potest vel Plato vel
Cicero? Quorum alterius schola fidem veracem non
modo non impugnat, sed docet et praedicat; al-
terius libri recti ad illam itineris duces sunt? Eadem
et de aliis dici possent, sed'piget in re notissima testes
supervacuos conquirere. Nec tamen ideo negaverim,
multa apud illos esse, quae vitari oporteat: cum et apud
nostros quaedam sint periculosa incautis ‚ et Augusti-
nus ipse, in quodam operoso volumine, de uberrima
messe studiorum suorum intemascentis erroris lolium
proprio pollice decerpat. Quid ergo? Rara lectio fest
quae periculo vacet, nisi legenti lux divinae veritatis
affulserit, quid sequendum declinandumve docens, Illa
autem duce, secura sunt omnia; et quae nocere poterant,
iam Syrtibus etCharybdi, aut famosis in alto scopulis no-
tiora sunt. Ut vero iam tandem huic lascivae calumniae
finis fiat, verone an falso Augustinum animo complec-
tar, ipse novit.Etenim‚ ubi nec fallere vult quisquam, nec


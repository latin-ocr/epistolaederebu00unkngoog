44 nn nunus FAMILIARIBUS

nil sibi palude gratius, ibi assidere , illis aquis mira
cum voluptate, illius odore velut suavissimo delectari.
Postremo illuc regiam suam transtulit, etin medio pa-
lustris limi immenso sumptu iactis molibuS, palatium
templumque construxit, ut nihil divinae vel humanae
rei eum inde abstraheret. Postremo ibi vitae suae reli-
quum egit, ibique sepultus est: cauto prius ut succes-
sores sui primam inde coronam, et prima imperii auspi-
cia capesserent3 quod bodie quoque servatur, serva-
biturque quamdiu Romani sraena imperii Teutonica
manus aget. Longior fui in hac narratione, quam debui.
Sed quoniam peregrinatio longinqua librorum solatio
destituta est, et in hoc perpetuo motu facilius est multa
cogitare, quam grandia, iustum epistolae modum im-
plere seriis non valens, eam (ut vides) obviis quibusque
consarcio. Vale.
Aquis, XI Kal. Julii.

EPISTOLA IV.

FRANCISCUS PETRARCA IOHANNI COLUMNAE CARDINALI S. Ρ. D.

Germanicum iter enarrat, et diem festum Ιο.ο Baptistae
apud colonienses describit.

Aquis digressum, sed prius , unde ortum. oppidi
nomen putant, aquis Baiano more tepentibus ablutum,
excepit Agripppina Colonia, quae ad sinistrum Rheni
latus sita est: locus et situ et flumine clarus et po-
pulo. Mirum in terra barbarica quanta civilitaS, quae
urbis specieS, quae virorum gravitaS, quae munditiae


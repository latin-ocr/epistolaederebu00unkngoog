46 ΒΕ nauus rAmmAmssus

seu respondendum incidit, pro lingua et pro auribus
usus sum. Unum igitur ex eo numero admiranS, et igna-
rus rerum percontatus virgiliano illo versiculo :

Quid vult concursus ad amnem,
Quidve petunt animae‘?

responsum accepi: Pervetustum gentis ritum esse, vulgo
persuasum praesertim feminee, omnem totius anni cala·
mitatem imminentem fluviali illius diei ablutione pur-
gari, et deinceps laetiora succedere. ltaque lustrationem
esse annuam inexhausto semper studio cultam colen-
damque. Ad haec ego subridens ι O nimium felices, inquam,
Rheni accolae, quorum ille miserias purgat: nostras qui-
dem nec Padus unquam valuit purgare, nec Tibris.
Vos vestra mala Britannis, Rheno vectore, transmittitis;
nos nostra libenter Afris atque Illyricis mitteremus.
Sed nobis (ut intelligi datur) pigriora sunt flumina. Com—
moto risu, sero tandem inde discessimus. Proximis ali-
quot diebus a mane ad vesperam civitatem iisdem duci-
bus circumivi: haud iniucundum exercitium, non tam
ob id quod ante oculos erat, quam recordatione nostro-
rum maiorum, qui tam procul a patria monumenta Ro-
manae virtutis tam illustria reliquissent. In primis autem
occurrebat Marcus Agrippa coloniae illius auctor, qui li-
cet multa domi, multa foris praeclara construxerit, illam
tamen ex omnibus dignam censuit, cui suum nomen im-
poneret, aedificator ac bellator egregiuS, dignusque ha-
bitus, quem Augustus in generum ex toto orbe deligeret,
qualiscumque filiae virum , sed dilectae, sed unicae, sed ¹
augustae. Vidi tot simul trunca millia¹ sacrarum virginum,
et terram generosis dicatam reliquiis, ac degenerum (ut


Lisssn sumnus—ammom v. 107

EPISTOLA V.

FRANCISCUS PETRARCA IOHANNI COLUMNAE S. P. D.

Animam multa pati ex corporis societate.

Ex itinere medio redeuntem epistolam tuam avi-
dissime suscepi: optabam enim solito etiam ardentius
statum tuum' prosperum audire, quod amoris comiteS,
zelus et timor, per absentiam crescunt. Angebat autem,
et turbatum erat cor meum; quoniam et turbatum te
discessisse noveram, et hos, qui turbationi tuae mate-
riam praebuerant‚ nefarii voti compotes videbam sub
oculis meis velut triumphaliter obversari, quod ette in
exilium pepulissent, et me praesentia oris tui convictu-
que sobrio ac delectabili spoliassent. Terruerant quo—
que me visa mea, et somniorum imagineS, quae turbo-
lentae miris modis et infestae, semel et iterum animam
dormientis impleverant. Non quod ignorarem somniis
temere non habendam fidem; sed sic est. Hoc iter in-
gressus sum; iter dico vitae huius labentis ad mortem;
in quo et aestuare oportet et algere: et famem, et sitim,
et somnum, et somnii minas, atque ambages et ‘quie-
tem turbidam sentire, denique multa pati, donec illa
dies expectata piis , formidata nocentibus, mortalem
hunc nos exuat amictum, et animos nitentes ad supera
de compedibus tandem huius caliginosa& stationis eri-
piat. Interea fateor (nec longa via est), passionum in-
sultibuS, quidquid de his aut sedandis aut tollendis
philosophi disputent, quidquid in se alii sentiant, adhuc
. valde sum obnoxius. Haec mihi nascenti lex cum cor-


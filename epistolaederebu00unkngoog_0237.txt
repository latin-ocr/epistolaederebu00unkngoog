LIBER PRIMUS.—1·JPISTOLA lx. 09

additur, supervacuum erit. Ut tamen paucis expediam,
haud absimilis est seni Plautino, cuius mores atque
animum mordaci sale respergens servus ille in Aulu-
laria:

Pumex (inquit) non aeque est aridus atque hic est senex:
Quin divum atque hominum clamat continuo Iidem,
Suam rem periisse seque eradicarier,

De suo tigillo fumus si qua exit foras3

Quin, cum it dormitum, follem obstringit ob gulam
..... Ne quid animae forte amittat dormiens.
Aquam hercle plorat, cum lavat, profundere.
Famem hercle utendam si roges, nunquam dabit.
Quin ipsi pridem tonsor ungues dempserat 3

Collegit omnia, abstulit praesegmina.

Pulmentum pridem eidem eripuit milvus ;

Homo ad praetorem deplorabundus venit:

Infit ibi postulare ploranS, eiulanS,

Ut sibi liceret milvum vadarier.

Sexcenta sunt quae memorem, si sit otium.

Haec ille. Huius autem nostri sexies sexcenta talia-cu-
riosus fabulator inveniet. Hospitem Apuleii Milonem
prodigalitatis arguet quisquis hunc viderit, vel semel
audierit disciplinam rei familiaris oeconomicisnulli un-
quam philosopho cognitis regulis coarctantem. Sed nimis
alienis vitiis immoramur. Redeamus ad propria. Omnes
fere mortales uno morbo laboramus: extremis contra-
riis iactamur. Et est illud Flacci verissimum:

Dum vitant stulti vitia, in contraria currunt.

Quid autem interesse credimus inter Rufilli pastillos et
Gorgonii hircum, aut inter Aristippi iacturam et Stalle-
rii epigramma? Non oportet errare per devia, et longe
quaerere quid beatos faciat. Vitia in extremis habitant3
virtus in medio sita est. Vale.


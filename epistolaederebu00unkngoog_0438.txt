⁹270 οε nanus FAmmAmBus

rent. Itaque dum differunt sensimque merguntur, usque
ad proximae noctis partem naufragium traxere. Tum
victi, desertis armis, in superiora navis eruperant. Dum
ecce praeter spem et coeli vultus serenari, et fessi ma-
ris ira lentescere coepit. Ita, cunctis pereuntibuS, pessimi
omnium evasere, sive quia servat multos fortuna nocen-
tes, ut LucanuS, sive quia Diis aliter visum‘est, ut Vir-
gilius ait, sive ut intelligi detur, illos inter mortis pe-
ricula tutiores, quibus vilior vita est. Haec hesternae
historiae summa est: quae ne frustra digitos meos au-
resque tuas detinuerit (quamvis humanorum discrimi-
num amplam praeferat materiam, de quibus multa qui-
dem saepe, sed pro rei qualitate pauca semper a
sapientibus dici solent), hoc unum mihi certe praestiterit,
ut te obsecrem ne me unquam amplius vitam ventis ac
fluctibus credere iubeas. Hoc enim est in quo neque ν
tibi, neque Romano Pontifici, neque patri mec, si ad
lucem redeat, parere velim. Aerem volucribus, mare
piscibus relinquo: terrenum animal, terrestre iter agam.
Dum pes meus terram calcet, nec pharetratum Sarma-
tam, nec ludentem in hospitibus Maurum adire renuo.
Mitte me quo vis, ne Indos quidem excipio. Alioquin,
parce confesso, non decembribus tantum saturnalibuS,
sed toto anno libertate utar. Quid enim, oro mihi, am-
plius suadeaS, aut quibus unquam me verbis aggredia-
ris ut navigem? Firmam puppim, doctos nautas elige;
athis utrumque contigerat. Cum sole portum pete,
noctu ancoram demitte, hostis occursum cave, lege
litoris oram3 at ii diurnis boris in portu, ancora are-
nis tenacibus affixa, et paene litus ipsum remigio tan-
gentes, inter tot millia miserantium amicorum periere.


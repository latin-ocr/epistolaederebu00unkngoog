330 DE annus rAffluAnmus

bac in re nihil a medicis sperare praeter verba. Si quid
adversus podagram auxilii est, totum a paupertate;
vel si id frustra sit, ab animi moderatione poscendum.
Podagrae medicina optima paupertas est, seu illam ne-
cessitas, seu voluntas attulerit. Ultimam hanc frugali-
tatem vocant, quam definiunt voluntariam paupertatem.
De his autem alia ad te olim epistola satis dixisse vi-
deor (quando nondum ad me nisi podagrae solius fama
pervenerat), si unum quod tunc me latebat illis addi-
dero: credere me, divinitus permissum nt podagrae
paupertas accesserit; ut, sicut ex quibusdam venenosis
animantibus fit remedium veneni, et sicut apes ex qui-
busdam herbis amarioribus dulcissima mella conficiunt,
ita tu malis tuis non aliunde quam ex tuis malis pos-
sis eonflare remedia. Et de paupertate quidem reme-
dioque quod illa secum habet, hactenus. De animi
autem moderatione patientiaque, longior sermo est,
auctoritatibus, rationibus et exemplis instructus. Hic
occurrit Marius, hic Marcus Attilius, hio integrae Ro-
manae legiones, Nulla enim gens in hac gloria par est.
Hic ex alio genere bominum PosidoniuS, AnaxarchuS,
et quo vilius e0‚ nisi fallor, efficacius exemplum, servus
Afer ultor domini a Tito Livio relatuS, qui tormentis
laceratus non modo non ingemuit, sed superante laeti-
tia doloreS‚ speciem quoque praebuit ridentis. Innume-
rabilia suntid genuS, e quibus non modo epistolam
impleas, sed librum. Verumtamen, ut dixi, post Cice-
ronem 'verecundum modestumque silentium videtur.
Est secundus illius inter Tusculanas disputationes liber,

quem saepe salubrem in meis doloribus expertus, ali-
quot insignes viros audivi de libri illius efficacia simi-


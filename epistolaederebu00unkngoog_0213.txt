mann PRIMUS.—EPISTOLA iv. 45

matronarum! Forte Iohannis Baptistae vigilia erat, dum
illuc applicui: et iam ad occidentem sol vergebat. Con-
festim amicorum monitu (nam et ibi amicos prius mihi
fama pepererat, quam meritum) ab hospitio traducor ad
fluvium, insigne spectaculum visurus. Nec fallebar: om-
nis enim ripa praeclaro et ingenti mulierum agmine te-
gebatur. Obstupui. Dii boni! quae forma! quae facies!
quis habitus! amare potuisset quisquis eo non praeoccu-
patum animum attulisset. In loco paulo altiore constite-
ram unde in ea quae gerebantur intenderem. Incredibilis
sine offensione concursus erat: vicissimque alacreS,
pars herbis odoriferis incinctae, reductisque post cubi-
tum maniciS, candidas in gurgite manus ac brachia la-
vabant, nescio quid blandum peregrino murmure collo-
quentes. Vix nunquam clarius intellexi· quod Ciceroni
placet, et veteri proverbio dici solet: inter linguas inco-
gnitas omnes propemodum surdos ac mutos esse. Unum
mihi solatium gratissimorum interpretum non deerat.
Nam, et hoc inter cuncta mirabere, coelum illud spiritus
Pierios alere. Itaque dum miratur Iuvenalis quod

Gallia causidicos docuit facunda BritannOS,

miretur itidem

Docta quod argutos aluit Germania vates

At, ne me auctore fallaris, scito ibi nullum Maronem es-
se, Nasones plurimos; ut dicas verum fuisse praesagium,
quod in fine libri Metamorphoseos multum vel posteri-
tatis gratiae vel ingenio suo fidens ponit. Siquidem qua
Romana potentia, seu verius, qua Romanum nomen do-
mito orbe se porrigit, plausibiliter nunc faventis populi
ore perlegitur. His ego comitibus ubi quid audiendum ‚


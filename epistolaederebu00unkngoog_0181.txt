IN LIBROS DE REBUS FAMILIARIBUS
’ PRAEFATm.

FRANCISCUS PETRARGA SOCRATI SUO S. P. D.

Magnam scriptorum suorum partem flammis comburendam tradidisse:
multis tamen et praesertim litteris ad familiares suos et epistolis
poeticis pepercisse: hasque Barbato Sulmonensi, illas Socrati
se commendare. Plura de harum litterarum stilo et artificio,
et de vitae suae vicissitudinibus

Quid vero nunc agimuS‚ frater? Ecce iam sere
omnia tentavimus, et nusquam requies. Quando illam
expectamus ⁶? Ubi eam quaerimus ‘2 Tempora (ut aiunt)
inter digitos effluxerunt. Spes nostrae veteres cum ami-
cis sepultae sunt. Millesimus trecentesimus quadragesi-
mus octavus annus est, qui nos solos atque inopes
fecit. Neque enim ea nobis abstulit quae Indo aut Caspio
Carpathiove mari restaurari queant. Irreparabiles sunt
, ultimae iacturae3 et quodcumque mors intulit, immedi-
cabile vulnus est. Unum es‘t solamen: sequemur et ipsi
quos praemisimus : quae quidem expectatio quam bre-
vis futura sit nescio. Hoc scio: quod longa esse non
potest. Quantulacumque sane est, non potest esse non
molesta. Sed a querelis saltem in principio temperan-
dum est. Tibi, frater, quaenam tui cura sit, quid de te
,ipso cogites ignoro. Ego iam sarcinulas compon0‚ et
(quod migraturi solent) quid mecum deferam , quid
inter amicos partiar, quid ignibus mandem circumspi-
cio. Nihil enim venale mihi est. Sum sane ditior (seu


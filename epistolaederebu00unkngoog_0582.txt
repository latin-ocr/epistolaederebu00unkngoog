· 414 m: nunus rAmuAntnus

Ego certe sic memini, ut adhuc sepulcrum illud mar-
moreum antiquum quod in angulo est, et cui uterque
nostrum cubito insistebat, ad haec, et omnem tui habi-
tum spectare, vocesque illas tuas his auribus audire
mihi videar. Quae cum ita sint, non debet intolerabile
damnum esse, quod tanto ante praevisum est. Armat
enim meditatio animum. Quid pateris quod non te pas-
surum scires? Nemo plorat, filium se genuisse morta-
lem, nisi sit idem amens et propriae mortalitatis oblitus.
Amamus nostri similes filios habere: nihil vero magis
est nostrum, quam insita atque indicta nascentibus
conditio moriendi, sola omnium inseparabilis inhaerens-
que ossibus ac medullis. Quid ergo dolent homines in
funeribus filiorum ⁶? Profecto non certum et publicum
naturae debitum, sed mortis insperatum ordinem. Hic
tibi, quantum intelligi datur, nec improvisus nec igno·
ratus fuit. Prima lugendi causa sublata est, inopini do
lor vulneris. Aut igitur affectus tuos divino subdis im-
perio, quod docti omnes et bene instituti faciunt, et
quaecumque tibi acciderunt tam praevidisti aequanimi-
ter quam tulisti3 aut si forte (quoniam suum naturae
ius eripere difficile est) gemitum reluctanti paternus
amor vi expressit, tantum tamen tempus effluxit ex
quo lugere primum coeperis, ut iam verisimile sit, la-
crimas aruisse. Lentescit enim tractu dolor, lentescit
et gaudium3 quodque unum habent bonum, humanarum
passionum nulla perpetua est. Sed quoniam magnas
res agentibus oratio longior invisa, finem faciam. Ut
vero non inhumani patris fuerit, epistolae principium,
si id pietas coegerit, humentibus oculis legisse3 sic
siccis finem luminibus perlegere, viri fortis erit et in-


Ἠ
FRANCISCI PETRARCAE

DE REBUS FAMILIARIBUS

LIBER SECUNDUS.

EPISTOLA 1.

FRANCISCUS PETRARCA PHILIPPO EPISCOPO CAVALLICENSI S. P. D.

De obitu fratris consolatur.

Ingens scribendi negotium mihi nunc adimit vir-

tus tua: ut enim corporis, sic animi gravius affectis
difficilior cura est. Utrique autem sano , aut nulliS‚

aut plane levioribus remediis est opus; utque illic me-
dico, ita hic consolatore minuS, imo vero nihil, est
opus. Tecum erg0, vir optime, accuratius agerem, si te
fregisset aut stravisset adversitas. Nunc, cum fortunae
impetum sorti animo tuleriS, consolatoris mihi partes
eripienS, laudatoris ac miratoris officium reliquisti.
Qua in re (ut dicebam) operosioris stili mihi mate-
riam praecidisti. Consolatio enim, ut in moesti audito-
ris animum penetret, eget multa verborum maiestate,
eget gravibus animosisque sententiis. Virtuti testimo-
nium simplex et incultum sufficit; nec oportet veri-
tatem rerum fictis adumbrare coloribus; quoniam vir-
tus ipsa sibi plaudit, et proprio contenta praeoonio,
alterius theatri strepitum non requirit. Veneram ad
te nuper acri rumore perculsus immaturae mortis


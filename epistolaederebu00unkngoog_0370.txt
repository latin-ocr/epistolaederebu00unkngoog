202 nn nanus rxuuumnus

Ο quanto studio elaborandum esset, non ut altiorem
terram, sed ut elatos terrenis impulsibus appetitus sub
‹ pedibus haberemus! Hos inter nudos pectoris motus
sine sensu scrupulosi tramitis ad illud hospitiolum ru-
sticum, unde ante lucem moveram, profunda nocte re—
meavi; et luna pernox gratum obsequium praestabat
euntibus. Interim ergo, dum famulos apparandae coenae
studium exercet ,· solus ego in partem domus abditam
perrexi, haec tibi raptim et ex tempore scripturus, ne,
si distulissem, pro varietate locorum mutatis forsan
affectibus, scribendi propositum deferveret. Vide itaque,
pater amantissime, quam nihil in me oculis tuis occul-
tum velim, qui tibi nedum universam vitam meam,
sed cogitatus singulos tam diligenter aperio. Pro qui-
bus ora, quaeso, ut tamdiu vagi et instabiles, aliquando
subsistant, et-inutiliter per multa iactati, ad unum bo·
num, verum, certum, stabile, se convertant. Vale.

VI Kal. Maias, Malauceno.

EPISTOLA Π.

FRANCISCUS PETRARCA Fu. DIONYSIO Δ BURGO S. SEPULCHRI S. P. 1).

Gratulatur quod a Roberto Rege accersitus illum adierit,
huiusque laudes effert et regias virtutes exsequitur.

Nil dulcius audierant aures meae postquam vocem
tuam audire desierunt, quam quod ad regem vocatus
accesseris. Rationem, inquis, expecto Non possum bre-
viter; itaque longius incipiam. Optavit aliquando tibi
genitrix longitudinem dierum, innumerabilibus periculis


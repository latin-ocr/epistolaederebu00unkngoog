342 ’ nn nanus rauummnus

crebra undique velut instantium procellarum signa.
Graves frontes turbida nubes obduxerat, et turbida
pectora pugnaces urgebant venti. Fulgurabant oculi ar-
denteS, flabant ora minacia tonabantque; prope erat ut
manus impiae fulminarent. AEquor aulicum iam tume-
bat: iamque aestus horrisonus et reciproci fluctus, et
obscoenae aves, et peregrina prodigia vestris late lito-
ribus recursabant. Morte regis mutata regni facieS, et
eum unius viri anima, omnium vigor et eonsilium eva-
nuisse videbantur. spectabamus haec omneS, futurisque
non secus ac praesentibus angebamur malis. Loqui au-
tem quis auderet ubi vix liberi cogitatus erant, et non
tantum vocibuS, sed nutibus parata supplicia? Quamob-
rem in triviis muti omnes; in thalamis murmur am-
biguum, moesta praesagia , et impendentium nuntii
malorum, taciti augures, metus* ac dolor. Denique sic
apertis oculis torpuerant animi, quasi quos vicini ful·
minis lux horrenda perstringeret. Nemo, nisi fallor,
unus hominum me apertius timuit, doluitque liberius.
Nemo illa curiae portenta et introspexit acutiuS, et con-
tumacius aut lingua percussit aut calamo. Heu quanta,
quamque evidens proverbiorum fides! Mala vaticinetur,
inquiunt, qui vates veridicus fieri vult. Et iterum : raro
ulla calamitas sola venit. Sic est, sic ab antiquis audi-
vimuS, sic videmus. Magna semper aerumnarum acies3
incomitatae non prodeunt miseriae. .In multas incidisse
se noverit, qui in unam incidit. Equidem ut in tanta
malorum copia miseros multos esse necesse est;
sic in tanta bonorum inopia, felices paucos. Et sane
miseris miserorumque gemitibus ac querelis re-
ferta sunt omnia. Contra autem, quam sit mortalibus


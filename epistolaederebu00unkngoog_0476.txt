308 οε annus FAmLIARlBUS

possunt divitiae virorum3 viri divitiarum penitus non
placent, qui cum somnum suum dormierint, in manibus
suis nihil invenient. Verior igitur illa responsio quam
percontationi propriae Persius ipse subiecit. Cum- enim
secundo quaesisset in sancto quid facit aurum, intulit:

Nempe hoc quod Veneri donatae a virgine pupae.

Facessat, oro, iam tandem aurum templis inutile, et in
alia templa Dei, hoc est· in usus hominum egentium,
conferatur. Sit Christi caritaS‚ quae saeculi pompa est.
Nec semper, sub obtentu dev'otionis, idolatriae serviatur.
Nescitis quod avaritia est idolorum servitus? Nulla tot
idolis ‚gens abundat, nulli convenientius dicitur, cavete
a simulacris. Credite 'mihi, Pontifices. Aurum potuit
Christus habere, sed noluit; dives esse potuit dum inter
homines agebat: paupertatem maluit; corinthiis vasis
uti potuit: fictilibus usus est. Nolite, PontificeS‚ excu-.
sationes frivolas aucupari, aut sub Christi nomine pa-
bulum avaritiae, et vestris alimenta furoribus aggrega-
re. Christus vestro auro non eget, nec vestris supersti-
tionibus delectatur: puri ac mundi cordis est, appetens
piorum actuum, honestarum cogitationum, et humilium
voluntatum. Quis inter haec auro locus? Nolite, miseri,
curate, quam superbe sacrificetis, quam ornate, quam
splendide: sed quam pie, quam humiliter, quam caste,
quam sobrie. Sacrificate quod, diruptis vinculis, liberatori
suo rex propheta sacrificat, hostiam scilicet laudiS, et

· nomen Domini invocate. Sacrificate, inquam, sacrifi-

cium laudis, sacrificate sacrificium iustitiae3 et sperate

nonin auro, sed in Domino, Audite Psalmistam, surdi,

diebus ac noctibus clamantem: Sacrificium Deo, spiritus


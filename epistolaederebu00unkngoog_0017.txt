PROLEGOMENON. V

nec inter illas quae septemdecim libris comprehensae in anteactis
editionibus nullum qui suppleri debeat integritatis defectum
patiuntur, satius nobis visum est has Varianam numero augendo
accensere. Ad litteras tandem quod attinet Sine titulo, fateor vi-
deri mihi auctoris famae male consuluisse qui abditas ab eo et
cuipiam negatas in vulgus proferre non dubitarunt. lamque vix
una vel altera, imo ut rectius loquar, vix unius alteriusve pars
aliqua adhuc inedita manet; quam nemo, ut auguror, in lucem
edendam, citra ullam vel Auctoris laudem vel lectoris utilitatem,
imo in utriusque vel famae vel morum detrimentum, censere
queat. Quod ad me attinet, id nec catholico nec cordato viro di·
gnum putans, omnem de illarum litterarum editione curanda,
vel integritate restituenda cogitationem reieci. Hanc itaque mihi
Spartam unam suscipiendam duxi, ut relictis in tenebriS, si
quae adhuc sunt, litteris Sine titulo, earumve fragmentis, sepo·
sitisque Sem'libus¹ quarum iam pluries perfecta editio est, caeterae
omnes Francisci Petrarcae epistolae, vel De reims familiaribus,
vel Varianam nomine designandae, tum quae in antiquis editio·
nibus extant, tum quae per diversas Europae Bibliothecas
dispersae adhuc ineditae manent, tandem in lucem me primitus
edente prodirent.

Nec ambigendum cuique erat de numero librorum quibus
volumen De rebus familiaribus ab ipso Auctore compositum
ab initio constiterit. Vix enim e vivis elato Francisco Petrarca,
de vita et operibus eius commentarium edidit Sicco Polentonus,
quumque de eius litteris verba fecerit, ι mosaicarum, inquit,
libri habentur qui Rerum familiarium appellantur XXI V, inde
qui Rerum senilium inscribuntur XVII. ι Et paulo infra ι unum
epistolarum volumen Rerum familiarium inscriptum est, et li-
bras quatuor et vipinti habet. n ¹ Ea porro Francisci fama apud
homines invaluerat, ut, quemadmodum supra innuimuS, illo
adhuc vivente eoque magis absumpto, de operibus eius colligen-
dis fuerit a multis cogitatum: nec mirum propterea, quod ab
inventione artis typographicae parum temporis effluxerit quin

¹ Laut. Hehusius in vita Ambrosii camaldulensiS‚ pag. cch,idemque in
vita Lapi de castiglioncbio , pag. xi.


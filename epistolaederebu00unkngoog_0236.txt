(⁸18 DE REBUS FAMILIARIBUS

notae, non modo corde conceptae, sed etiam ore prola—
tae, quibus dormitantem animum excitare soleo; quam
praeterea delectet vel aliorum vel mea nonnunquam
scripta revolvere3 quantumve ex ea lectione exonerari
me sentiam gravissimis acerbissimisque molestiiS, non
facile dicturum me speraverim. quue magis propriis
adiuvor interdum, quo illa languoribus meis aptiora
sunt, quae conscia manus medici languentis et ubi do-
lor esset sentientis, apponit. Quod nunquam profecto
consequerer, nisiverba ipsa salutaria demulcerent aureS,
et me ad saepius relegendum vi quadam insilae dulce-
dinis excitantia, sensim illaberentur; atque additis acu-
leis, interiora transfigerent. Vale.
Kalendis Maii.

EPISTOLA IX.

FRANCISCUS PETRARCA THOMAE MESSANENSI S. P. D.

Detestatur senem avarum.

Seniculum tuum optime valentem noveris. Mores
non animo tantum, sed et corpori opitulantur. Fruga-
litas bonae valetudinis soror est. Hunc, nisi fame con-
ficitur, immortalem scito: ita siccum, et defecatum cor—
pusculum est3 ita nihil loci febribus, aut podagrae.
Victum hominis aspectus ipse testatur: vultus pallor,
macieS, et oculorum specuS, et triste supercilium, et
inculta severitas. Accedit in cothurni morem subductus
calceus, et attritum senio palliolum. Modo litteras nos-
set, philosophum aut poetam diceres: philosophicum
enim tergum, tragicos pedes habet. Quidquid ad haec


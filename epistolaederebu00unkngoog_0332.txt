164 nn nanus summamus

amicorum; non de ipsis rerum tuarum successibus3
postremo nihil omnin0, nisi de me meisque rebus, in-
terrogas. Alque illum increpitas quod, curiosius in reli-
quis, id unum, quod singulariter praeque omnibus nosse
desideras, tacuisset. Ac ne quis te fortuito locutum
putet, bis idem per litteras questus es. Mitto alia, iis
fortasse mirabilia, qui nescirent, quam familiariter olim
cunctorum dominus Augustus Caesar Virgilium, civem
tuum, rusticanae originis, sed minime rusticani virum
ingenii, dilexit, et Horatium, libertinum patre, sed inge-
nuum stilo; quique principis illius ad eosdem humiles
amicOS, velut ex aequo missaS, et saepe dulcibus blan-
ditiis refertae, epistolas non legissent. Quorum recordatio
quantum miraculo adimit, tantum adiicit laetitiae, dum
talibus ⁴exemplis me misceri sentio, tantaeque laudis mihi
aditum aperiri; quoniam, ut alter ex his caesareis amicis
ait,

Principibus placuisse viriS, non ultima laus est.
Enimvero novum hic miraculum emergit: ut enim multa
illis, sic mibi, fateor, nihil est, quo placere debeam. Quo-
modo enim sperem aliis placiturum, qui mihi ipse non
placeo? Fortunatam sane dicimus uxorem, non quae for-
mosa est, sed quae viro suo videtum fortunatum ser-
vum, non cuius est opera nobilior, sed in quem amor
domini propensior. Sic eg0, quisquis vere sim, si tibi
aliquid videor, opinione tua me felicem dixerim, et si
nihil habeo quo placere merear, tamen, si placeo, satis
est. Agerem gratias tibi, nisi humanitatem tuam verbis
meis aequari posse diffiderem. In his quidem quae lo-
quentis ingenium excedunt, tacere consultius. Vale.

Ad ripam Rhodani, Idibus Ianuarii.


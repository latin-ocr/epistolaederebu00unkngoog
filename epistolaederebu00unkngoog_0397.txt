Linssn QUARTUS. ——EPISTOLA xu. 229

quere debet. Videbis eum suo tempore multo augustio-
rem solit0, multoque laetiorem. Quid ni? cum ego adhuc
eum videre non desperem? Alioquin, fateor, inconsola-
biliter angerer. Quis enim mihi catholicO, quamvis
peccatori, spem negaverit, quam gentiles homines ha-
buisse comperio? Intelligis ‘quid velim. De Catone lo-
quor et Socrate, quorum in hac parte sententias adno-
tare non attinet, quas multo tibi notiores arbitror esse,
quam mihi. Non igitur mors auferre, sed differre po-
tuit fraterni vultus aspectum; quem licet in perpetuum
abstulisset, non tamen immoderati luctus viro digna
esset occasio. Nam sive illum defles vitae laboribus ac
periculis liberatum; et vide, oro, ne invidentiae potius
dici possint, quam compassionis lacrimae: sive te ipsum
tanto praesidio spoliatum, et dulcissimo iucundissimoque
comite in medio peregrinationis huius calle desertum
dicis3 et vera quidem, sed nequaquam sufficiens causa
est, ut egregios animos propriae calamitatis afflictione
deiiciat. Accedit quod damni tui memoria quotiens ante
oculos mentis redit, totiens divinae liberalitatis admo-
neat aequissimum est. Ingratus enim est, qui ablati
memor, obliviscitur accepti. Proinde, ubi animum pu-
pugit acerba illa cogitatio: eheu qualem fratrem amisi,
leniat illa iucundior: oh q‘uantum fratrem habni; imo
vero: quantum fratrem habe0, et in aeternum habebo,
licet ille, donec sibi simul et mihi et patriae et mundo
necessarium fuit, brevem hic moram traxerit. Dum vero
sibi uni expedientius esse coepit ab his malis separari,
eripuit illum DeuS, ei scilicet consulenS, et non nobis:
imo forsan et nobis. Quis enim sufficit abditas et imper-
scrutabiles divinae praescientiae causas aut exitus con-


usssn summus— Epls‘roLA vu. 373

operum 'consultor Spiritus, cum quo assidue colloqui
putabaris? Neque enim aliter talIa fieri posse per homi-
nem videbantur. Quid autem torqueor? Ibunt res qua
sempiterna lex statuit: mutare ista non possum, fu-
gere possum. ltaque non parum mihi negocii remisisti.
Ad te animo properabam. Flecto iter; certete alterum
non videbo. Tu quoque longum vale, Roma, si haec
vera sunt. Indos ego potius aut Garamantas petam.
Suntne autem vera baec‘? Ο multum principio dissi-
milem finem! Et o nimium delicatas aures meas! As-
sueverant magnificis rumoribus; pati ista non possunt.
Sed ct possunt falsa esse quae loquor. Et falsa sint
utinam! Nunquam libentius erraverim. Magna quidem
apud me est scribentis auctorita33 sed cognitae mihi
multis indiciis, generosae dicam, an animosae, cuiusdam
invidiae non parva suspicio. Igitur etsi plura loqui
dolor imperet, frenabo tamen impetum: quod profecto
non possem, nisi quia solicitudinem meam increduli-
tate consolor. Secundet haec Deus et laetiora faciat,
quam narrantur: potiusque me amicorum alter men-
dacio, quam impietate alter flagitioque laeserit. Siqui-
dem consuetudine pessima effectum est ut mendacium
iam quotidianum et vulgare peccatum sit. Proditorem ·
patriae nullius aevi licentia, nulla consuetudo, nulla
libertas criminum excusat. Potius -ergo ille mentiendo
paucos mihi moestos dieS‚ quam tu patriam deserendo
moestam omnem vitam feceris. Ille, si quid verbo deli-
querit, verbo purgabitur. Tuum si, quod fictum cupio,
verum scelus est, quibus unquam piaculis abolendum
speres? immortale decus est, immortalis infamia. Quam-
obrem si, quod opinari nequeo, tuam fortasse negli-


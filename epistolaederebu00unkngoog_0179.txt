episi-om AD POSTEROS. 11

sed etiam patriae arctius astringeret, me Canonicum
Paduae fieri fecit: et ad summam si vita sibi longior
fuisset, mihi erroris et itinerum omnium finis erat.
Sed heu nihil inter mortales diuturnum, et si quid
dulce se obtulerit, amaro mox fine concluditur! Bien-
nio non integro eum mihi et patriae et mundo cum di—
misisset, Deus abstulit, quo nec ego, nec patria, nec
mundus (non me fallit amor) digni eramus. Et licet
filius sibi successerit prudentissimus et clarissimus vir,
et qui per paterna vestigia me carum semper atque
honoratum habuit, ego tamen illo amisso cum quo ma—
gis mihi praesertim de aetate convenerat, redii rursus
in Gallias, stare nescius, non tam desiderio 'visa millies

revisendi, quam studio, more aegrorum, loci mutatione
taediis consulendi .....................


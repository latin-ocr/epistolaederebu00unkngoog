9ss DE REBUS FAfflLlAmBUS

rum tibi nunc exempla proposui, ut ad imitandum
exardescereS, nec diffideres fieri posse-iterum quod to-
tiens factum est. Licet in exilium et in carcerem et
in mortem ipsam ferre virtutes. Licet, dixi, imo vero
expedit, necessarium est, oportet. Alioquin vere exules
sunt qui, relictis his, abeunt, vere inopes, vere infelices
et miseri. Nec satis est quantum habueris efferre;
plusculum exigitur. Vide quam accurate viaticum pa-
rat peregre profecturus: copiosior cupit esse, quo lon-
gius pergit. Optimum tibi in hac peregrinatione viati-
cum ex virtutibus constabit; quibus affluentibuS, etiam
si alimenta corporis desint, pauper esse non poteris.
Has igitur congrega: his te undique fulcias. Praeclaram
tibi fuisse olim scio multarum virtutum supellectilem;
non importuna nec difficilis, sed agilis et amoena res
est. Laboriose, fateor, tanta res quaeritur: caeterum,
postquam quaesita fuerit, sine labore circumfertur. Quae-
sivisti eam ab adolescentia, servasti eam domi: noli
eam nunc senior et peregrinus amittere, sed quantum
habuisti vel eo ampliorem, quo maior se ostendit ne-
cessitaS, perfer. Quamquam id tibi nolenti sciam even—
turum sponte sua: viaticum quidem hoc nunquam usu
consumitur, sed augetur potius. Est enim ex virtutibuS,
quae usu pullulant, et in mediis difficultatibus crescunt,
donec-possessorem suum ad supremum felicitatis cul—
men evexerint. Taceo nunc exilii tui non spernenda
solatia. Si sub Arcton, aeternum illud Scythiae gelu,
aut sub ardenti sole, inhospitale mundi latus incolere
iubereris, denique propius licet, sed extra Italiam
proiectuS, haberes fortasse aliquid quod fortunae tuae
posses obiicere. Nunc vide quam digna querela tua


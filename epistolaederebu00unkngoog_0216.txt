48 nn nanus FAMILlAmBUS

gnitam, sed visu atram atque horrificam transivi soluS,
et (quod magis admireris) belli tempore. Sed incautos
( ut aiunt) Deus adiuvat. Ac ne longum iter vix equo pe-
ractum calamo remetiar, multis ego regionibus ambitiS,
hodierno die Lugdunum perveni. Nobilis et ipsa Roma-
norum colonia est paululumque vetustior Agrippina. Duo
hic noti amnes in nostrum mare currenteS, Rhodanus
Ararisque conveniunt: Sonnam incolae appellant. Sed de
his nihil amplius: iuncti enim ad te properant, alter co-
genti, alter coacto similis, et Avenionemâ€š ubi te nunc ac
genus humanum Romanus Pontifex detinet, permixtis va-
dis abluunt. Huc ego oum mane pervenissem , et intranti
forte familiaris hic tuus occurrisset, mille eum quaestiun-
culis (ut mos est peregre redeuntium) aggredior. Ille
autem nihil ad reliqua: sed praeclarissimum fratrem
tuum, ad quem maxime properabam, sine me Romam
petiisse narravit. Quo audito, quaerendi veniendique ar-
dor repente deferbuit. Hic igitur expectare in animo est,
donee et aestas ipsa deferveat, quam hueusque non sen-
seram, et me vegetiorem quies faciat, qui me fessum
esse hoc ipso primum loquente perpendi. Nulla quidem
fatigatio maior quam animi est: quod si reliqui itineris
taedium subierit, Rhodanus mihi pro vehiculo erit. Inte-
rim ut noris ubi sum, haec tibi festinante nuntio trans-
currere (sic) non piguit. De fratre item tuo, duce olim,
nunc (da dolori veniam) desertore meo, nusquam alibi
quam apud ipsum conqueri visum est. Quam querelam
ut sihi quam primum mitti iubeas oratus facito. Et vale
nostri memor.

Lugduni, V Idus Augusti.

 


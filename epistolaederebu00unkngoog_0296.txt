128 nn annus FAmuAans

pulcher et ornatus animus curat nemo, nec se cura-

turum spondet, aut sperat; sed quod primum esse
debuerat differimus ad extrema.

Ο cives civeS, quaerenda pecunia primum ;
Virtus post nummos.

Sic est hodie, sic erat Flacci saecu10, sic erit tempo-
ribus pronepotum, nisi forte meliora de posteris augu-
ramur. Utinam id quidem sperare possemus! Sed ut
res eunt, in dies peiora coniicio; quamvis iam peiora
vix possim nedum timere, sed fingere. Certe sic vivi-
tur, eoque criminum ac furorum ventum est, ut pro-
cedi ulterius sine publico praecipitio non possit. Nunc,
nunc impletum est, quod ante ‘tempus dixerat satyricus:
omne in praecipiti vitium stetit. Enitimur tamen pro
viribus, ut semper aliquid accedat insaniae: nec unquam
a maioribus traditae licentiae finibus contenti erimus:
nunquam committemus ut mentitus videatur HoratiuS,
ubi ait :
AEtas parentum, peior avis, tulit

Nos nequiores, mox daturOS,
Progeniem vitiosiorem?

Et ut in tempus aliud graviorem hanc querimoniam
differamus, insistentes coept0, semper verissimum facie-
mus quod M. Varroni, viro longe doctissimo, visum
est. Quoniam, si duodecimam curae partem, quam im-
pendimus ut pistor bonum nobis panem faciat, impen-
dissemus in nobis , ipsi iam pridem boni essemus; ut
de anulis, de calceis, de calamistris sileam. Sic est
procul dubi03 sic erit semper: curabuntur supervacua,
semper necessaria negligentur. In litteris tamen tuiS,


50 DE nanus FAmmAmssus Α

tecum est: Laelii mei et caeterorum pace dixerim , quibus
ut me aequare audeam superba forsitan fortuna illorum
cogit, et dolor mei. Ego enim te mundo praetuli3 tu mihi,
quaeso, quid non praefers ‘2 An timuisti ne secretum
tuum ex me in vulgus erumperet? Ita ne rimosum ex-
pertus es, ita infirmi ac futilis animi, cui tam facile com-
missa diffluerent ⁶? Egisti incaute, qui mihi totiens gra-
viora credideris. Sed (crede mihi) quoniam hodie (ut
video) dolor verecundiam superat; crede, inquam, mihi,
pater optime , nullius (quem quidem ego noverim) fido
silentio secundus sum. Nemo me ideo quod secreta non
teneam, ne dicam fideli amicitiae‚ sed vel senatorio gra-
dui,vvel sacerdotio Cereris inhabilem arguerit. Legimus
apud Persas nihil fide sanctiuS, nihil pulchrius silentio,
nihil loquacitate deformius. Itaque illud vel morte custo—
diunt, hanc morte castigant. Non est qui, quocumque
supplicio, sui regis pandat arcanum. Si quis forte contra-
fecerit, nullo non supplicio dignus habetur. Praeclare.
Quid enim omnino facilius quam tacere‘s Ad quid ergo
utilis, aut cui magnae rei sit habendus idoneuS, qui rem
longe facillimam implere nequiverit? An vero oocupa-
tiones meas interrumpere noluisti? Conversatio igitur
longaeva quid profuit? Nondum intelligis non esse me de
illorum grege, qui (ut ait Flaccus) brevi fortes iaculan—
tur aevo multa, qui terras alio calentes sole permutant,
qui penetrant aulas et limina regum, velut Virgilius
ait, qui animum suum in frusta discerpunt, huic arri-
dent, illi serviunt, neminem ex integro diligunt, nulli
plene confidunt? Certe ego qui sim nescio. Valde enim
in iudicio rerum nostrarum fallimur3 sed ut sim de grege
nihil optantium, magnopere lahoro; de multis nunquam


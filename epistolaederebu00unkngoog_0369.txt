tun-:n QUARTUS. —ssrlsrom 1. 201

audito Evangelio ubi scriptum est, si vis perfectus esse,
vade et vende omnia lua quaecumque habes, et da paupe-
ribus, et veni, sequere me, et habebis thesaurum in coelis,
veluti propter se haec esset scriptura recitata (ut scriptor
rerum eius Athanasius ait), se ad dominicum traxit im-
perium. Et sicut Antonius, his auditiS, aliud non quae-
sivit, et sicut AugustinuS, his lectis, ulterius non pro—
cessit; sic et mihi in paucis verbis quae praemisi, totius
lectionis terminus fuit, in silentio cogitanti, quanta mor-.
talibus consilii esset inopia; qua nobilissima sui parte
neglecta, diffundantur in plurima, et in inanibus specta-
culis evanescant, quod intus inveniri poterat quaerentes
extrinsecus3 admirantique nobilitatem animi nostri, nisi
sponte degenerans, ab originis suae primordiis aberras-
set, et quae sibi dederat in honorem Deus, ipse in op-
probrium convertisset. Quotiens putas illo die rediens
etin tergum versuS, cacumen montis aspexi, et vix
unius cubiti altitudo visa est, prae altitudine contempla-
tionis humanae; si quis eam non in lutum terrenae foe-
ditatis immergeret. Illud quoque per singulos passus
occurrebat: Si tantum sudoris ac laboriS, ut corpus
coelo paululum proximum fieret, subire non piguit, quae
crux, quis carcer, quis aculeus deberet terrere animum
appropinquantem Deo, turgidumque cacumen insolen-
tiae et mortalia fata calcantem? Et hoc: Quoto cuique
accidet, ut ab hac semita vel durarum metu rerum
vel mollium cupidine non divertat? Ο nimium felix! si
quis usquam est. De illo sensisse arbitror poetam ε

Felix qui potuit rerum cognoscere causas;
Atque metus mortis, et inexorabile fatum
subiecit pedibus, strepitumque Acherontis avari.


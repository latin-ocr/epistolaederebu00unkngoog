Lmen omnus—ammom ιν. 253·

unquam tamen (ut constantissima omnium opinio est)
vel ioco vel serio rigidae mulieris attentata virginitaS,
metu magis, ut memorant, quam reverentia prohiben-
te. Corpus illi militare magis quam virgineum; vires
corporeae probatis militibus optandae; rara et insueta
dexteritas. Virens aetaS, habitus ac studium viri fortis.
Non telas illa, sed tela3 non acus et specula, sed arcus
et spicula meditatur. Non illam oscula et protervi den-
tis lasciva vestigia, sed vulnera cicatricesque nohili-
tant. Praecipua armorum cura est3 animus ferri mortis-
que contemptor. Bellum cum finitimis hereditarium
gerit, quo multi iam ultro citroque periere. Interdum
sola, saepe paucis comitata, manum cum hoste conse-
ruit; ubique ad hunc diem vicit. Praeceps in praelium
ruere, lenta discedere, animose hostem aggredi, caute
insidias texere3 famem, sitim, frigus, aestum, somnum,
lassitudinem incredibili patientia perferre, sub dio per-
nOX, et suh armis agere: humi requiescere, herbosum
caespitem‚ vel substratum clypeum in deliciis hahere.
Inter tam continuos labores multum brevi tempore mu-
tata est. Quantulum est enim quod me Romam ac Nea-
polim ad regem Siculum iuvenilis studium gloriae at-
traxit? Profecto quam tunc inermem videram, hodie
armata et armatis septa cum ad me salutandum ac-
cessisset, miratus sum, et velut ignoto viro salutem
reddidi, donec risu eius et comitum monitu pressius
intuituS, vix tandem sub casside torvam et incultam
virginem recognovi. Multa de illa fabulis similia nar-
rantur3 ego quod vidi referam. Convenerant e diversis
mundi partibus viri forteS, et armorum exercitio durati,
quos alio tendentes illic fortuna deposuerat3 auditaque


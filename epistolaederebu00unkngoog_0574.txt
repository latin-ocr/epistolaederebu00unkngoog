40ss
FRANCISCI PETRARCAE

DE REBUS FAMILIARIBUS

LIBER OCTAVUS.

m...

EPISTOLA 1.

FRANCISCUS PETRARCA STEPHANO COLUMNAE SENIORI S. P. D.

Consolatur de morte Iohannis Cardinalis qui unus supererat
ex filiis eius.

Heu miserande senex! Heu vivacissimum caput!
Quo piaculi genere coelum offendisti? Quid fecisti, ut
tam longae vitae supplicio punireris? Metellus alter
dicebaris, nec immerito. Omnia convenerant: patria, ‚
genuS‚ forma, divitiae, aliaeque corporis atque animi
¹singulares et admirabiles dotes ε uxor quoque clarissi-
ma, et uxoris generosa foecunditas, et consularis digni-
taS‚ et in Romanis exercitibus imperii fastigium, et
victoriarum ac triumphorum tituli: senectus longaeva,
et inconcussa usque sub ultimum fortuna. Si quid
enim adversi intermiscere hactenus ausa est, qualia
multa famosis persecutionibus pertulisti, fecit hoc ut
asperitate insigni abstergeretur et enitesceret gloriae
tuae decus, Hanc tibi fidem prope ad centesimum vitae
annum fortuna servaverat. Et tu similiter, in orbe ter-
rarum et in orbis regina urbe princeps natuS‚ poteras
ubi de felicitate agitur, ea scilicet quae sperari potcst-


unna QUARTUS.—EP18TOLA 111. -209

everrit, ut regium dogma, cui plurimum me debere sa-
teor, non amplecterer solum, sed testibus adhibitis con-
firmarem3 quod ita mihi animum affecit, ut securus
iam ac spei plenuS, formidatum gentibus diem mortis
expectem. Hunc diem transvecta neptis tua, quam finis
epistolae canit ac praedicat, invidiosa potius, ut mihi
quidem videtur, quam miserabili sorte, defungitur.
Quamvis enim ab ipso aetatis et formae flore subtracta
sit, publica fere totius orbis querimonia, multisque prae-
cipue populorum utriusque regni, et unde ortum, et in
quod translatum illud rarum et eximium decus erat, la-
crimis ac lamentis3 ipsa tamen felix est, non solum quod
ad aeternae vitae delicias per horrificum illud mortis li-
men ingressa est, sed etiam quod tu eam nobilissimo
elogio omnibus saeculis illustrasti. Quis enim mortuam,
imo vero quis non gloriosissime viventem dicere-au-
debit, quam Deus in coelo, tu in terris vivere voluisti?
Ο, inquam, felix mulier! Ο iterum felix! Quae pro una
temporali vita, eademque brevi et incerta, etmille sem-
per casibus exposita‚ duas aeternitateS, ut ita dixerim,
consecuta est; quorum alteram coelesti, alteram terreno
regi, illam Christo debeat, hanc Roberto. Ingentia duo
munera a munificentissimis largitoribus accipiens, eo
felicior videri debet quod in coelo et in terra gratiam
dignissimis relatura est. Plurimum enim ex persona
tribuentis muneribus ipsis accedit; multum interest a
quo beneficium acceperiS, et cui proinde sis obnoxius,
Sane quaesitam illi coelitus immortalitatis conditionem
beatissimamque vitae mutationem sileo, ne ineffabilia
prosequentem destituant vires. Quanta demum gloria

est, quam tu sibi supremis laudibus peperisti? Certe
ι. 14


262 ns uscos FAM1L1AR113US

esse, quasi suburbanae fuerant hibernae deliciae. AEsti-
vas enim Tibur praestabat3 et Fucinus et frondentes
Apennini valles et Cimini cum monte lacus (ut ait Ma-
ro) et aprici Umbriae recessuS, et umbrosi colles Tu-
sculi et ex re dictum Algidum, et vivi fontes et lucida
flumina: hibernaS, Antium, Anxur, Formiae, Caieta,
Neapolis. Nulla tamen amoenior, nulla frequentior, quam
Baiarum statioÍ¾ quod et scriptorum illius* aevi fideS, et
ingentes murorum reliquiae testantur. Etsi non sim ne-
scius fuisse magis hoc humanae voluptati, quam Roma-
nae severitati dignum domicilium. Ideoque et Marius
natura vir asperior, et Pompeius et Caesar humanis
moribus altiores, in montibus aedificasse laudantur,
unde, quod decuit, non immersi, sed subducti effemi-
nantibus animos munditiiS, nauticum strepitum et Baia-
nas ex alto despicerent voluptates. Scipio autem Afri-
canus vir incomparabiliS, et cui in virtute omnia,
nullum cum voluptate commercium, consilio reliquae
vitae simillimo, non tam ex alto despicere, quam pror-
sus non aspicere decrevit hunc locum suis artibus ad-
versum. Extra prospectum igitur secessit, et Literni,
quam Baiis habitare maluit: quam villulam hinc non
abesse scio, nilque avidius spectassem, si quo duce in
loca tanto habitatore nobilia penetrare potuissem. Cum
multa sane mirabilia Deus ille fecerit, qui facit mirabi-
lia magna soluS, nihil tamen homine mirabilius in ter-
ris fecit. Super omnia ergo, quae vel iste dies mihi
ostendit, vel tibi haec ostendet epistola, Puteolanae mu-
lieris animi ac corporis insigne robur fuerit. Mariam
vocant. singulare illi servatae virginitatis decus3 iugis
inter viros, eosque saepius armatoS, conversatio. Nulli


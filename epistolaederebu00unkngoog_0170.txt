2 smsrom An Pos'rsnos.

inter candidum et subnigram, vivacibus oculis et visu
per longum tempus acerrimo, qui praeter spem, supra
sexagesimum aetatis annum me destituit, ut indignanti
mihi ad ocularium confugiendum esset auxilium. Tota
aetate sanissimum corpus senectus invasit, et solita
morborum acie circumvenit. Honestis parentibus, Flo-
rentinis origine, fortuna mediocri et (ut verum fatear)
ad inopiam vergente, sed patria pulsis, Aretii in exilio
natus sum, anno huius aetatis ultimae, quae a Christo
incipit, u.ccc.1111. die Lunae, ad auroram xm. Cal. Augusti.
Divitiarum contemptor eximius, non quod divitias non
optarem, sed labores curasque oderam, opum comites
inseparabiles, Non ut ista cura esset (sic), lautarum
facultas epularum: ego autem tenui victu et cibis vul-
garibus vitam egi laetius quam cum exquisitissimis da—
pibus omnes Apicii successores. Convivia quae dicuntur
(cum sint commessationes modestiae et bonis moribus
inimicae) semper mihi displicuerunt·, laboriosum et inu-
tile ratus sum ad hunc finem vocare alioS‚ nec minus
ab aliis vocari. Convivere autem cum amicis adeo iu-
cundum, ut eorum superventu nil gratius habuerim,
nec unquam volenS, sine socio cibum sumpserim. Nihil
mihi magis quam pompa displicet, non solum quia
mala et humilitati contraria, sed quia difficilis et quieti
adversa est. Amore acerrimo, sed unico et honesto, in
adolescentia laboravi, et diutius laborassem, nisi iam
tepescentem ignem mors acerba, sed utilis, extinxis-
set. Libidinum me prorsus expertem dicere posse opta-
rem quidem; sed, si dicam, mentiar; hoc secure dixerim,
me, quanquam fervore aetatis et complexionis ad id
raptum, vilitatem illam tamen semper animo execratum.


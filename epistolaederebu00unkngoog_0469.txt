mima Qu1xrus.-— EPISTULA xix. 301

circa miserorum grabatulos magno boatu disputant;
atque illis morien-tibus, Hippocraticos nodos Tulliano sta-
mine permiscenteS‚ sinistro quamvis eventu, superbiunt,
nec rerum effectibus, sed inani verborum elegantia glo-
riantur. Ac ne quid a me hodie fictum medici tui pu-
tent, quem saepe nomino Plinium, quod is et de medi-
cinis multa et de medicis plura quam quisquam et ve-
riora diceret, in omnibus fere huius epistolae partibus
ducem habui. Ipsum ergo audiant. Palam, inquit, est, ut
quisque inter istos loquendo polleat, imperatorem illico
vitae nostrae necisque fieri. Sed ego longius quam desti-
naveram, metu calamum urgente, provectus sum. Ut

’ vero iam desinam, medicum non consilio sed eloquio

pollentem, velut insidiatorem vitae, sicarium aut vene-
ficum vitare debes. Huic quidem iure optimo dici po-
test quod loquaci coquo Plautinus ille senex in Aulularia.-
Abi, inquit, opera hic conducta est vestra, non oratio. Ad
haec et exactam tui custodiam, et (quae ad salutem cor-
poris miris modis adiuvant) spem bonam ac laetum ani-

mum habeto, si te, si nos omneS, si tecum aegrotantem
Ecclesiam salvam cupis. Vale.

111 Idus Martii.


:³84 nr: nehus summamus

me mori non debuit post me natus. Accessit fervens
atque anxia eius expectatiO, de qua multa iam dixi:
sic enim ipse mihi supremo lacrimans digressu, sic
deinde per litteras pollicitus: sic Socrates meus non
futurum iam, sed praesentem eius nuntiaverat adven-
tum, digressum ex Gallia recto ad me tramite in Ita-
liam properare. Heu mihi! nunc re0010, velut adhuc
felix atque integer, proximam abscissionem et instan-
tes miserias praesagirem „ meque confestim scirem
optima mei ipsius parte cariturum, brevissimam felici-
tatem meam nitebar extendere, quid fata mecum age-
rent ignoranS. Veniet, dicebam, prius me quam gran-
daevum patrem, quam dulces fratres ac sorores vise-
re. Iniiciam manus atque tenebO, nec magnis viribus
opus erit; opitulatorem ex adverso inveniam; amor
qui cum illo habitat partes mecum faciet. Iam ille cre-
bro mihi dicere consueverat Horatianum illud: Tecum
vivere amem, tecum obeam libens. Sed ecce manus, quas
ego sibi iniicere cogitabam, mors iniecit, et (quod ad
te pridie brevi quadam epistola dixeram, de consiliis
hominum iudicare fortunam) longe aliter atque ego
senseram, interpretata est. Nunc, erepta spe, gemina-
toque desiderio, quid agam? Lacrimisne atque suspi-
riis alar, et in amissi locum moerorem meum indesi-
nenter amplectar? An vero serenare animum nitar, et
circumstrepentibus fortunae minis in arcem rationis
evadere‘? Hoc praestat, illud placet3 hinc virtus erigit,
hinc affectus incurvant: et quo me vertam, quidve po-
tissimum sequar, incertus sum, et male mihi est sae-
pissime cadenti, saepissime resurgenti. Saona nocens
atque impia, quae me his anxietatibus involvisti! Quid


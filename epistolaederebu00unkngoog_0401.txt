mnan omarus—emmonim x11. 233

prehensum est, mitiora sunt aurium, quam oculorum
vulnera. Longior sum in hoc sermone quam oportet:
teque contra omnes insultus armis longe validioribus
instructum ‚ nihil in eo quod laudeS, praeter fidem, re-
perturum spero. Sit vero iam finis. Conquiescant ge-
mituS‚ arescant lacrimae, sileant lamenta. Noli fratrem
tunm mortuum aestimare3 vivit enim: at nos quotidie
morimur, nec sentimus3 et vel mortem, oh caecitas!
verae vitae principium formidamus. Ut vivens itaque
non luctibus, sed cogitationibus tuis et colloquiis in-
tersit, prohibe 'in aula tua illud pusillanime silentium,
quod plerique in luctuosis domibus observant, defun-
ctorum nomen, ceu triste aliquid, abhorrentes. Imo vero
nunc resonet gloriosum illud nomen, et late ramos por-
recturum apud te radices agat, praesertim quia invi-
diae nebulam, quae excelsos viros libenter insequitur,
sepulchra non metuunt. Et si multos, quos domus ac
forum odiosos et obscuros fecerat, claros et amabiles
bustum fecit, quid de hoc sperem, cuius et suavissima
semper et praeclarissima fuit vita, et (si quid superla-
tivo altius) mors quoque praeclarior‘? Ille etiam, obse-
cro, vulgaris abusus, quem in multis, sed in Romanis
meis praecipue, notavi atque interdum castigavi, a
limine tuo procul exulet. Solent enim nullum defun-
ctum nominare sine praefatione miseriae: ille infelix ......
ille male ominatus.... etc; subdunt· tandem ipsum inex- -
pletum nomen, vix primis syllabis intellectis. At vero
germanus tuus ‘feliciter hic vixit3 felicius hinc abiit3
nunc alibi vivit felicissime3 et ideo pleno ore profe-
rendus est. Apud Lucanum morientis Pompeii verbum
est: nemo fit morte miser ; eleganter. Alioquin omnes


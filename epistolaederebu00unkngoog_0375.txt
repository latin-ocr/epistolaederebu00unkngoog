menn omarus—emmonim ιιι. 207

EPISTOLA 111.

FRANCISCUS PETRARCA nom-:Mo SICILIAE REGI S. P. D.

Laudat epigramma a Roberto Rege suae neptis tumulo inscriptum,
multaque congerit de humanae vitae miseria ‚ et de animarum
immortalitate.

Praestrinxit oculos meos fulgor insolitus. Felix ca·
lamus visus est, cui talia crederentur. Quid primum
mirer? Eximiam brevitatem, an maiestatem sententia-
rum, an divinam eloquii venustatem? Nunquam, Rex
inclyte, fateor, credidi rem tantam dici posse tam brevi-
ter, tam graviter, tam oruate; nec iam tale aliquid ex
humanis ingeniis expectabam. Equidem, ut constaret te
corda hominum in manibus habere, quo tota illustrium
oratorum suspirat intentio, legentis animum tam variis
affectibus impulsasti, ut sine luctamine in omnem par-
tem stili tui vestigia sequeretur volubilitate mirabili.
Ecce enim in prima sobrii fronte sermonis, dum sum-
mam humanae miseriae, acerrimaeque molestias labo-
rum, et necessitatem mortis acerbissimam, tractim ex
radicis labe ramis ac frondibus obrepentem, magnifi-
centissime deplorasses, movebar usque aden, ut crebro
inter legendum suspiranS, et ineluctabili sorte perterri-
ωε, totumque hoc nomen hominis perosuS, paene nec na-
tus esse nec unquam nasciturus optaverim. Actum erat,
et mihi iam tranquillitas omnis exciderat, nisi quae le·-
thale vulnus inflixerat manue, eadem mox remedium
attulisset. Sensi unum et repentini moeroris et consola-
tionis artificem: uec unquam certius quid eloquentia
posset agnoveram. Tam potenter enim paucorum ope


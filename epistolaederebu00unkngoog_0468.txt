300 DE nanus FAmmAmssus

per, tum praecipue in hoc statu, brevem decet esse ser-
monem, qui in divinas aures humano ore transfundi-
tur, pauca tibi nunc animo affusus et venerabundus
loquar. Lectum tuum obsessum medicis scio. Hinc prima
mihi timendi causa est: discordant enim de industria,
dum pudet novi nihil afferentem alterius haesisse ve—
stigiis. Nec est dubium, ut eleganter ait Plinius, omnes
istos famam novitate aliqua aucupantes, animas statim
nostras negociari3 etin hac sola artium evenire, ut cui-
cumque se medicum profitenti statim credatur, cum sit
periculum in nullo mendacio maius. Non tamen illud
intuemur3 adeo blanda est sperandi pro se cuique dul-
cedo. Nulla praeterea lex quae puniat inscitiam capita-
lem; nullum exemplum vindictae3 discunt periculis no-
stris, et experimenta per mortes agunt; medicoque
tantum, hominem occidisse, impunitas summa est. Ho-
rum turbam velut inimicorum aciem, ClementissimePater,
intuere. Instruat te illius infausti epigrammatis memoria
inscribi iubentis in sepulchro hoc solum: Turba medico-
rum perii. In aetatem nostram potissime videtur inci-
disse illud Marci Catonis senis vaticinium: quandoque
Graeci ad nos litteras suaS, praesertim medicos transmi-
sissent, omnia corrupturos. Sed quia iam sine medicis
vivere non audemuS, sine quibus tamen innumerabiles

nationes forte melius atque salubrius vivunt, et popu· Α

lus Romanus aetate florentissima, eodem teste Plinio,
ultra sexcentesimum annum vixit3 unum tibi de multis
elige, non eloquentias sed scientia et fide conspicuum.
Iam enim professionis suae immemores, et dumetis pro-
priis exire ausi, poetarum nemuS, et rhetorum cam—
pum petunt, et quasi non curaturi, sed persuasuri,


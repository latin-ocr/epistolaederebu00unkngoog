unssn SECUNDUS.—E1›1srom ιν. 103

aerumnaS, non in ultimis numeratur exilium. Aut ego
fallor, aut optandum est ne forte recens haec civium
tuorum ira lentescat, neve tibi hoc exulis nomen casus
aliquis eripiat3 in quo miseriae nihil, favoris autem et
gloriae vides esse quamplurimum. Sed laborem, inquis,
atque ignominiam reformidat animus. Primum nego tale

hic aliquid inesse, ubi oblatam tibi magnae laudis ma- .

teriam, ac generosam fuisse linquendae patriae causam
alto animo obiectam tyrannis contumaciam scio; ubi prae-
terea otium et, quas semper optaveraS, laborum ferias
invenisti. Deinde qui ignominiam timet quam peperit
virtuS, famae, non virtutis amicus est. Qui vero labores
refugit, optare desinat gloriam, ad quam certe difficilis,
sed clara, ni fallor, et delectabilis via fert. Tibi quidem
uni, ut dixi, singulari quadam praerogativa, ingens glo-⁴
ria nullis molestiis , nisi forte quas tu ipse tibi finxeris
quaeritur. Illud enim vereor, ne alienis potius quam
tuis oculis susceptum vulnus aspiciaS, et casum tuum
alieno metiaris arbitrio: quae adeo quotidiana pestis est,
ut ad clamorem alienum plerique titubent, et multo prius
concidant quam impulsi sint; quamquam satis impulsus
videri possit, quem tot hominum millia pessimis opinio-
nibus perurgere non desinunt. Sed, ut valde imbecillis
virium est quem lenis aura prostraverit, sic prorsus in-
sanum animi scito, quem videris res suas aliorum, et
praesertim ignorantium, ponderare sermunculis; qui, quo
frequentiores sunt, eo cautius contagiosus morbus evi-
tandus est, passim tam multorum hominum corda cor-
ripiens. Si alios audire volueris, non deerunt qui
fortunam tuam multiplicibus onerent querelis, qui te
incolumem atque optime valentem lugeant, qui semine-


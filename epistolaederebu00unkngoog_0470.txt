302

FRANCISCI PETRARCAE

DE REBUS FAMILIARIBUS ,

LIBER SEXTUS.

EPISTOLA 1.

FRANCISCUS PETRARCA HANNIBAL! CARDINALI TUSCULANO S. P. 1).

In avarOS.

Infelicem invidiam dixit Maro, nec immerito. Quid
enim infelicius quam suis malis alienisque simul bonis
affligi? Non ineleganter quidem in Mutium nescio quem,
apprime invidum atque malevolum, lusisse legitur Pu-
blius quidam. Cum enim tristiorem solito vidisset, a aut
Mutio, inquit, nescio quid incommodi accessit, aut ne-
scio cui aliquid boni. n Prorsus ita est. Invidus alte-
rius bonum suis adscribit incommodis, et, ut ait
FlaccuS, alterius rebus macrescit opimis. Magna miseria,
non aliter saturitate alterius quam same propria tor—
queri, atque, alio pinguescente, non secus ac se esu-
riente macrescere. Sed haud temere definierim an non ²
invidia tantum, sed vitiis omnibus infelicior avaritia
sit. Invidia enim moesta saepe, sed ociosa est: avaritia
tristis et occupata. Superbia dum se aliquid magnum
putat, falsa licet, opinione delectatur. Avaritia semper


208 DE annus rAmmAmBus

verborum sub immortalis animae futuraeque reparatio-
nis obtentu aegrum atque labantem animum erexisti, ut
gaudio mihi fuerit genitum esse mortalem. Nam quid
beatius excogitari potest quam exutum veste corporea,
et de compedibus istis explicitum, ad illam diem, exa-
ctis temporum curriculiS, pervenire, quae noS, absorpta
morte, immortalitatem induat, reparans indissolubiliter
ac reformans putrem et semesam tineis atque -undique
fluentem tunicam carnis nostrae‘? Quam spem etsi phi-
losophorum gentilium nullus attigerit, vetustissima ta-
men est immortalitatis opinio, nec nostris solum, sed
illis etiam probata, quibus Christi nomen inauditum est.
Praeter Epicurum enim, et nescio quot ex illo infami gre-
ge, immortalem esse animam nemo est qui neget. De qua
re (ut Pherecydem primum apud Syrios sententiae huius
auctorem, discipulumque Pherecydis Pythagoram totam-
que pythagoream familiam, et Socratem omnesque so-
craticos praeteream) Plato ipse, summus vir, clarissimum
volumen edidit, quo Uticensis Cato morituruS, suprema illa
nocte sua, pro consiliario usus perhibetur, ut ad contem-
ptum vitae huius animosior, et ad amorem decretae mortis
accederet. Quam sententiam postea Marcus Cicero et
in Tusculano suo, etin septimo Reipublicae divino ge-
nere orationis asseruit, necnonw et in dialogo Loelii, qui
de amicitia vera est, et in eo libro qui Cato maior in-
scribitur, defensionem continens senectutis, aliisque
praeterea tam multis in locis attigit, ut valde mihi qui-
dem solicitus videatur, ne quem veritas tam comperta
praetereat. Sed cui haec, insipienS‚ loquor? Profecto non
modo regum nostri temporis, sed philosophorum regi.
Ignosce autem, quaeso; sic hactenus me dicendi calor


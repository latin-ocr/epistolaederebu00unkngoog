84 ni: assus rmimmssus

’ gato forsitan errori), quam genus mortis, atque inhu-
mati corporis iniuriam, iactatum mari AEgyptio cadaver,
deplorare. Hanc non vulgarem magis quam anilem
querimoniam ferre non valeo. Nonne enim, quaeso, de
genere sepulturae tam scrupulose sollicito, illud occurrit,
sepulchri facilem esse iacturam P An Maronei versiculi
nil aliud clamantis oblitus es, qui adeo pueris etiam
notus est, ut iam in proverbium abierit? Quod si ad
mortem respicis, falleriS, si per hanc felicem aut mise—
rum fieri putas. Satis est notus versus alterius poetaeq
Nemo fit morte miser. Vita est quae miseros facit et bea-
tos, quam qui usque ad extremi fugam spiritus bene
egit, nullo eget amplius3 felix est, securus est, in portu
est. Quid ergo ad summam felicitatis huius pertinere
arbitrariS, utrum tellus illum opprimat, an pelagus vol-
vat, an flamma consumat? Sed, quoniam te de sepul-
tura singulariter praeque omnibus anxium intellige,
quanto tu beatiorem aestimas hunc tellure demersum ,
quam illum alterum fluctibus obrutum? Propter unius,
cred0, Virgiliani carminis horrorem, quia scilicet

Unda feret, piscesque impasti vulnera lambent.

Quid autem si alterius vulnera rapidi canes absumpse-
rint? Si famelicorum grex luporum, effossis tumuliS,
membra discerpserint? Respondebis, ut arbitror, et hos
itidem infelices. Ita iam ex omnibus felices erunt, qui-
bus inconcussa contigerit requies sepulchri. Nihil hac
opinione puerilius: cum enim cuncta provideris, negata
belluis viscera infestis vermibus negare non poteris. lam
cernis, qui contactum pulcherrimorum fortassis anima—
lium formidabas, quid a turpissimis necessario sis pas—


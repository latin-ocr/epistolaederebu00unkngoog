Lmen omarus—nmmum xiv. 237 ,

inquisitionem tibi commisisse videar, quam nonnisi
quingentesimo anno renasci solitam, ac toto orbe uni—

cam ferunt, et nobis in occidente positis incognitam.
Vale.

EPISTOLA XV.

FRANCISCUS PETRARCA IOHANNI ANDREAE BONONIENSI S. P. D.

Reprehendit vanitatem eius, et nonnullos eius errores castigat.

Dictu difficile est quantum aures meaS, vulgari
fessas strepitu, epistola tua bis terque relecta permul-
serit: quae quamquam tibi verbosa videretur, ut ex
fine cognovi, ego tamen in ea nil praeter breviloquium
accusavi. Itaque comminationem illam ultimam„ quod
deinceps compendiosior 'sis futuruS, invitus aspexi.
Mallem prolixior esses. Ut libet tamen: tu pater: non
te mihi, sed me tibi morem gerere dignum est. Sed
itane totum in tua manu positum erit? An ignoras
quod saepe consilio dissimilis est eventus? Audies
sorte quod vel silentii avidum loqui cogat. Vis, quod
minitari videor , iam nunc rebus impleam Ῥ Testor in
primis eamdem me de te opinionem gerere, quam de
Aristotele Macrobius3 seu illam amor, seu veritas ge-
nuerit. Vix te aliquid ignorare posse arbitror. Siquid
autem vero adversum‘ tibi excidit, aut minus praevi-
disse, aut (quod de eodem ait idem) lusisse te suspi-
cor. Nempe quod de Hieronymo scribis, te illum sacro-
rum Doctorum ex numero praetulisse, haud novum est

mihi. Vetus est iam et late cognitum hoc iudicium tuum.


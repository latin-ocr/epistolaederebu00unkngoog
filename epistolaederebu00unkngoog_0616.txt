448 ns [mnus FAmuARlBus

domum redii, litteras reperi, famulosque meos cum
earum tenore concordes audivi admirans. Sed quid
agerem? Illi tanto ante discesserant, ut iam demens
expectarem reditum, ac negligentiam accusarem. Quae
postquam mihi debito longior visa est, unum ex samu-
lis Florentiam misi, Mainardum litteris excitans ad
observationem promissorum, atque illud adiiciens ut
eumdem nuntium Lucae nostro mitteret, seu ille Ro-
mae moras ageret, seu Teani: eui ingentem quoque
epistolam scripsi exhortatoriam ad votorum modestiam,
et ad huius vel alterius loci electionem, quicumque
rebus nostris appareret opportunior, nec non ad mo-
rem studiosae solitariaeque vitae: quae quoniam omnes
aequaliter tangebat, ut per eum ad te etiam mitteretur,
inserui. Praeclare quidem, ut multa, illud a Virgilio di-
ctum est:

Nescia mens hominum sati mortisque futurae l

Litterarum portitor abscesserat, et ego rem se-
cundam et multa mihi dulcia fingebam: haec quidem
ab ortu aderunt, ista autem ab occasu. Quis me felicior
congressu talium amicorum ⁶? Quorum usque tranquil-
liora studia? Quorum vita quietior? Has inter curaS,
quae infausti rumoris amaritudinem geminarunt, nun—
cius meus die octavo postquam hine discesserat, per
intensissimum imbrem non expectatus adfuit, et plu-
via et lacrimis madenS, et fronte vulnus animi visibi-
liter praeferente. Dirigui, et excusso manu calamo
(scribentem enim sorte compererat): Quid novi affers ‘?
Dic ocius: exclamo, At ille gemitu verba frangente:
lnselix, inquit, nuncius advenio: amici tui super Apen-


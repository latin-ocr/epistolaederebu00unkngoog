218 nn annus nummus

loS, qui cuncta fastidiunt, nisi quibus pretium fecit
impossibilitas consequendi. His tuis moribus, hac faci-
litate animi, cum multi saepe, tum ego nuper hortatus
sum singulari quadam et sine meritis fortuna. Neque
hic, ut dixi, substitisset regia dignatio, si aut remotior
senectus, aut Roma propinquior suisset. Verum hic‘maie-
statis tuae nuntiuS, qui pro te omnibus interfuit, quid no—
bis, vel Romae, vel inde digressis, seu gaudii, seu periculi
acciderit, viva voce narrabit. De reliquo autem novis-
simi verbi, tui, ut ad te quamprimum redeam, sine in-
termissione meminero, testor Deum, non tam aulae re-
giae splendore captus, quam ingenii. Alias quidem, quam
quae sperari a regibus solent, ex te divitias expecto.
Precor autem ut annos vitae tuae proroget, et te demum
ab hoc solio mortali ad aeternum transferat is, apud
quem sons vitae est. Vale.

Pisis, 11 Kal. Maias.

EPISTOLA VIII.
rnmciscus Parmam BARBAro sumum-:nsi s. Ρ. n.

Se vix Roma egressum in capitis discrimen adductum esse.

Idibus ¹ aprilis anno fetatis huius ultimae millesimo
trecentesimo quadragesimo primo, in Capitolio Roman0,
magna populi frequentia et ingenti gaudio, peractum est
quod nudius tertius de me rex apud Neapolim decre-

⁴ Haud dubie v1 ldus heic legendum esse, in animadversionibus italicae
nostrae versioni adiunctis, demonstravimus.


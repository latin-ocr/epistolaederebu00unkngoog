unna SECUNDUS.—-EPIST01.A 1x. 125

meis, ac prope delusum, immo vero delusum, aliquan-
diu expectasse me Romae, simulantem 'ingens veniendi
teque revidendi desiderium3 tandem (quod spectatores
callidi in circulatorum praestigiis solent) aperienti tibi
oculoS, et in artes meas profundius intendenti, omnem
ingenii mei scenam patuisse? Deus bone, quid hoc est ἰ)
Calumniando tu quidem facies ut magus sim. Iam Zo-
roaster videri mihi incipio, repertor magiae, sive unus
suorum; esto: sim DardanuS‚ vel Damigeron, vel Apol-
lo, vel aliuS, si quem ars ea notiorem fecit. Parum ne
praestigii est, praestigiatorem verbo facere? Sed iam
satis superque iocum traximus. Serio velim mihi respon-
deas. Cesset quamvis ardor faciem tuam videndi, quem
laboriosissime in quartum annum iam protraxi, dum
cogit0, ecce ille cras aderit, ecce tu postridie movebis.
Excidat quidem curarum non mediocris cumulus, quem
cum nullo mortalium, nisi tecum, aequo animo partirer.
Quiescat affectus cernendi praeclarissimum patrem
tuum ‚ magnanimps fratres ,‘ honestissimas sorores ,
exoptatos amicorum vultus; quanti demum aestimatu-
rum reriS, moenia Urbis et colleS, et, ut ait Virgilius ‚
—Tuscum Tiberim et Romana palatia—cernere? Credi
non posset quantum urbem illam, desertam quamvis
et veteris effigiem Romae, spectare cupiam, quam nun-
quam vidi3 ubi segnitiem meam (si tamen segnities et
non necessitas fuit) incuso. Exultare mihi videtur Se-
neca ad Lucilium scribens ex ipsa villa Scipionis Afri-
cani, nec modicum ducit, vidisse locum ubi ille vir
tantus exulaverat, ubi negata patriae ossa reliquerat.
Quod si contigit hispano homini, quid ‘me hominem
italicum sentire putas? Non de villa Literni, au't de


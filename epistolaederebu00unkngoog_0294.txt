126 · nn uenus FAMILIARIBUS

Scipionis sepulchro, sed de Urbe Roma, ubi Scipio na-
tus est, ubi educatuS‚ ubi victor idem et reus pari glo-
ria triumphavit3 ubi non unus ille, sed innumerabiles
vixerunt viri, quos nunquam fama tacitura est. De ci-
vitate, inquam, illa, cui nulla similis fuit, nulla futura
est3 quae civitas regum etiam ab hoste dicta est3 de
cuius populo scriptum legimus: maqna est fortuna po-
puli Romani, maynum et terribile nomem cuius sine
exemplo magnitudinem, atque incomparabilem monar-
chiam futuram praesentemque divini cecinerunt vates.
Neque ego nunc Romanas prosequor laudes: maior res
est, quam ut possit a transcurrente tract-ari. Sed haec
cursim attigi ut intelligeres non parvipendere me re-
ginae urbis aspectum, de qua infinita perlegi, et ipse
multa iam scripsi, plura sorte scripturus, nisi primor-
dia mea praecipitata dies mortis abrumpat. Finge me

his nequaquam tangi3 quam dulce tamen est chri-
stiano animo urbem cernere, coeli instar in terriS, sa-

crosanctis martyrum nervis atque ossibus consertam,
et veri testium preciosa caede respersam? Videre ve-
rendam populis Salvatoris imaginem, et in saxo du-
rissimo aeternum gentibus adoranda vestigia? ubi ad
litteram, luce clarius, impletum cernitur illud Isaiae: Et
venient ad te curvi filii eorum aqui humiliaverunt te, et ado-
rabunt vestiqia pedum tuorum omnes qui detrahebant tibi.
Circuire sanctorum tumulOS, vagari per Apostolorum
atria, melioribus iam curis comitantibuS, et* inquieta
solicitudine vitae praesentis in litore Massiliae destituta.
Quae cum ita sint, quid me segnem vocaS, cum scias
quod iter meum ex alieno pendet arbitrio? Ego me ipsum
tibi dederam: parvum quidem sed perpetuum munus: tu


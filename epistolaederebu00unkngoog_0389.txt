mni-:n QUARTUS.—EPISTOLA x. 221

ac tempuS‚ et toto pondere ferox incubuit fortuna3 Tho-
mamque meum nusquam mihi sine lacrimis nominan-
dum, eximio flore, rarae indolis fructus uberrimos et ma-
gna rerum incrementa pollicitum, primo (ut sic dixerim)
aetatis vere praeripuit. Cuius immaturo obitu (ipse mihi
fateor) mortalia cuncta viluerunt. Video quanta rerum
nostrarum firmitaS, quid mihi nunc sperandum sit,
exemplo coniunctissimi fratris admoneor. Una aetas
erat; idem animus; uno calle gradiebamur; unum ter-
minum petebamus; unus labor, una speS‚ una erat in-
tentio; unus utinam finis esset. Hanc acerbissimam sati
, vim deflere mecum, et profundissimo simul vulneri meo
paria, si possum, adhibere remedia, meque ipsum meis
litteris et iusto volumine consolari, propositum est mihi.
Fecit boc primus in morte dilectissimae filiae Marcus
Cicero, divino ille quidem et inaccessibili quodam stilo.
Fecit idem, multis post saeculis, in morte fratris Ambro-
sius. Tentare libet, modo per occupationes liceat, quid
in amici morte possit stilus humilior. Interim epigramma
quod postulas udum fletu accipe. Placet ut super se-
pulcri lapidem breve carmen, et super amici corpus
dolor meus emineat. Vale.

Indolis atque animi felicem cernite Thomam;
Quem rapuit fati praecipitata dies,

Hunc dederat mundo tellus vicina Peloro;
Abstulit haec eadem munus avara suum.

Florentemque nova iuvenem virtute repente
Succidit misero mors inimica mihi.

Anne igitur grates reseram pro munere tanto,
‚Carminibus siculum litus ad astra ferens?
Anne gemam potius simul indignerque rapinam?

Flebo 3 nihil miseris dulcius est gemitu.


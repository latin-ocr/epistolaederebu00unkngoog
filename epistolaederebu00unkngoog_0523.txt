meaa SEPTIMUS.—EPISTOLA 1. 355

plectimur alienis. Sed absit ut Italiae metuam, a qua

rebelles potius quod metuant habebunt, dum nuper urbi
reddita potestas tribunicia vigebit, et caput nostrum,

Roma, non aegrotabit. Pars Italiae solicitum habet: illa
videlicet quae olim Magna Graecia dicebatur: BrutiuS,
Calaber, atque Apulus, nunc Laboris regio, atque olim
praepotens Capua, nunc regina urbium Parthenope. In
has terras amoenissimas ab asperrimis Danubii ripis
praeceps ruit exercitus3 et coeli nostri serenitatem foedis
nubibus involvit ab Aquilone oriens procella; quae
vereor ne, dum responsum tuum opperior, cum ingenti
fragore detonuerit. Sic omnia iam in extremum adducta
referuntur. Iam Sulmonem, primo belli impetu calcatum,
in ditionem hostium pervenisse, fama est. Heu genero-
sum oppidum, tuam et Nasonis patriam, quibus prose—
quar lamentis ab his hodie possessam, inter quos ille
morte gravius putavit exilium ? Qui autem adeo mise-
rabiliter non tam de exilio, quam de loco exilii questus
est, ut librum non exiguum texeret querelarum, quid
dicturus fuisset, si istri populos, et id genus hominum
qui, qua vagus Sarmata et arcitenens GeteS‚ nivosis
oberrant collibuS, ad occupandam armis patriam suam
venturos ullo tempore praevidisset: ad quos se Caesaris
imperio proficisci tam iniquo tulit anime, ut nihil aliud
llere, nihil aliud deprecari, nihil aliud loqui posset? Te
ver0, frater, quid nunc dicere arbitrer ista cernentem,
quae nec ego praesentia sine lacrimis audio, nec ille
futura sine gemitu cogitasset? Ο feliciora iam saltem
Nasonis'ossa externa tellure obruta, quam si patriae
pyramidis honore condita, huius temporis ludibrio ser-
varentur. Iam tranquilliora dixerim sepulchra inter


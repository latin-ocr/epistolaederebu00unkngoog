193
FRANCISCI PETRARCAE

DE REBUS FAMILIARIBUS
LIBER QUARTUS.

EPISTOLA Ι.

FRANCISCUS PETRARCA FRANCISCO DIONYSIO
Α BURGO SANCTI SEPULCHRI S. P. D.

De suo in Montem Ventosum ascensu.

Altissimum regionis huius montem, quem non im-
merito Ventosum vocant, hodierno die, sola videndi in-
signem loci altitudinem cupiditate ductuS, ascendi. Mul-
tis iter hoc annis in animo fuerat. Ab infantia enim his
in lociS, ut nosti, fato res hominum versante, versatus
sum. Mons autem hic, late undique conspectus, fere sem-
per in oculis est. Cepit impetus tandem aliquando fa-
cere quod quotidie faciebam: praecipue postquam rele—
genti pridie res romanas apud Livium, forte ille mihi
locus occurrerat ubi Philippus Macedonum rex, is qui
cum populo romano bellum gessit, Haemum montem
Thessalicum conscendit, e cuius vertice duo maria vi-
deri, Hadriaticum et Euxinum, fama crediderat, verone
an salso, satis comperti nihil habeo: quod et mons a
nostro orbe semotuS, et scriptorum dissensio dubiam
rem facit. Ne cunctos evolvam, Pomponius Mela cosmo-
graphus sic esse, nihil haesitan8‚ refert: Titus Livius fal-

sam famam opinatur. Mihi, si tam prompta montis illius
1. 13


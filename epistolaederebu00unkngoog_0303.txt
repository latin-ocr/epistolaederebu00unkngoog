usssn SECUNnth.—EPISTOLA xv. 135

EPISTOLA XV.

FRANCISCUS PETRARCA IOHANNI COLUMNAE CARDINALI S. P. D.

Iohannam et Hagnen Columnas sorores illustrioribus
antiquitatis matronis esse comparandas

Sunt qui Romanorum veteres matronas singulas
singulis laudibus attollant: et Lucretiae quidem pudici-
tiam adscribunt, Martiae gravitatem, pium impetum
Veturiae, coniugalis amoris ardorem Porciae, Claudiae
hilaritatem sobriam, Iuliae facetias et eloquentiam mu-
liebrem, urbanitatem Caeciliae, Liviae maiestatem, Cor-
neliarum alteri generosum robur animi, alteri morum
verborumque dulcedinem. Sunt et qui peregrinas suis
laudibus prosequantur: honestatem in Penelope, in Ar-
temisia amorem immortalem, in Hypsicratea tolerantiam,
in Thomyri fortitudinem, consilium in Thetide, mode—
stiam in Argia, pietatem in Antigone, in Didone con-
stantiam admirantes. Vellem ut ii laudatores veterum,
sorores tuaS, Iohannam et Agnetem cernerent. Haberent
profecto in una domo amplissimam laudandi materiam,
neque femineis titulis conquirendis per omnes terras,
et per tam multa saecula vagarentur. Quidquid usquam
sparsim quaeritur, apud has simul invenitur. Tu vive, non
virtute tantum propria, sed magni genitoris gloria, sra-
trumque concordia, et talium sororum pietate felicissi-
mus. Vale.

Romae, X Kal. Aprilis.

ω, W-


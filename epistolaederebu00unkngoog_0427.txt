mmm QU1N‘rus.—E}›1s‘rol.A 111. 259

libertati aut saluti favebunt rapacissimi praedoneS, quae
cum propria paupertate coniuncta· esse videatur? Ita-
que nihil habuisse securius. Sed ita se res habet; damnis
gravibus acres inimicitias quaesiere. Vidi eos in compe-
dibus. Ο rem indignam ! Ο instabilem ac praecipitem
fortunae rotam! Caeterum, ut nihil illa captivitate defor-
mius, sic captivorum animis nihil excelsius, Salvo te,
spem optimam rerum suarum habent3 ego quod spe-
rem nihil habe0, nisi aliqua vis maior intervenerit. Si
enim consilii clementiam expectant, ‘actum est; squa-
lore carceris consumentur. Regina senior, coniux olim
regia, nunc miserrima viduarum, miseretur, ut dicit,
nihil amplius se posse confirmans. Cleopatra cum Pto-
lemaeo suo misereri possent, si Photinus Achillasque
permitterent. Ego haec video; quo animo, ne dici quidem
opus est. Sed quid agam? patiendum est, et quamvis
responsi certuS‚ responsum tamen etiam nunc iussus
expecto. Vale.

Neapoli, III Kal. Decembris

 

EPISTOLA IV.

FRANCISCUS PETRARCA IOHANNI COLUMNA: CARDINALI S. P. D.

Se per vicinia Neapolis voluptatis caussa cum amicis excurrisse.
De Maria Puteolana viragine insigni.

Mos mihi tuus olim notus: nil ignorare potes aequo
animo: ita generosum spiritum inexplebilis noscendi
cupiditas exagitat. Gessi voluntati tuae morem quotiens
Arcton aut Occasum circumire fortuna me voluit mea.
Nunc mihi diversum iter peragenti mens eadem est,


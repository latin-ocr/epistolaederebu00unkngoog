mni-:n QUARTUS. —EPISTOLA vl. 213

EPISTOLA VJ.

FRANCISCUS PETRARCA IACOBO COLUMNAE EPISCOPO
LOMBERIENSI S. P. D.

Queritur eum Roma abesse quo lauream suscepturus ipse se confert.

Fortunae insidias non hodie primum intelligere in-
cipio. Non invadit nos tantum illa, sed spargit ac se-
parat; ne laetis scilicet et adversis in rebus alter alteri
solatio sit. Norat illa quantae olim meum cor urerent
curae, quibus ad plenum mederi, te praeter, nemo pote-
rat. Tunc ergO, mirum in modum conquisitis causiS,
te in illo pectoris mei aestu refrigerium unicum ave-
ctum, ab Arcto rediens inveni. Itaque, tametsi Romam,
tuam propriam et communem omnium, mihi vero ante
omnes semper, tunc autem et propter se ipsam et
propter te gemino desiderio exoptatam patriam petiis-
ses; tamen consequendi difficultas moestum atque deie-
ctum animum habebat: ut cum ubique exul mihi sine
te videar, tum praesertim anxius atque amore ardens,
et Romam tibi inviderem, et te Romae: quo in statu,
eadem illa iuvenilem animum frenante fortuna, pauci
anni quibus ad invicem sic distracti viximuS, multorum '
apud me vicem saeculorum tenuerunt. Veni tandem, ut
vidisti, hyeme, benc, pelagoque tonantibus: omnes
nempe difficultates'fregit amor: utque ait Maro, vicit
iter durum pietas. Dumque suum venerabile ac perdulce
obiectum quaerunt oculi, nulla maris fastidia stomachus⁸
talium licet impatientissimus natura, nullam brumae
terraeque duritiem corpuS, nullas periculorum minas


LIBER QUARTUS. - EPISTOLA 11. 203

et calamitatibus obiectam3 aliquando divitiaS, humana-
rum mentium non ‚mediocrem laqueum, ac funestam
sarcinam libertatis3 aliquando formam corporis,·defor-
mitatis animae plerumque materiam. Quid de sodalibus,
quid de nutricula tua dicam? Muliercularum omnium
una lex est: inepta cupiunt, ridenda formidant. De pa·
tre libet altiora credere. Optaverit ergo filio quod ait
satyricus: eloquium et famam Demosthenis aut Cicero-
nis; quae quanti saepe periculi plena sint, utriusque exi-
tus est testis. Multis et inanibus vel tuis vel aliorum
pro te votis fatigatae sunt aures Dei: horum tibi aliquid
anxie non opto. Quare? Quia stultum est vehementer
appetere quod potest pessimo fine concludi. Illud bonum
tibi cupio quod mihi3 beatam vitam, ad quam multi su-
spirant, pauci perveniunt. Est enim salebrosum iter
atque angustum et difficile: et amoena ac prona circum
devia. Est autem, ut in sagittandO, sic in alia qualibet
operatione mortalium, aberrare perfacile; signum attin-
gere, is demum artificii finis est3 idcirco difficilior, quia
ad illum una tantummodo, ad errorem innumerabiles
sunt viae. Hanc sane quam dico beatam, quamquam
ingeniosissimis atque doctissimis viris sorte aliter vi-
sum sit, in hoc corporis ergastulo mereri quidem ut-
cumque potest labor humanus et sperare; amplecti au-
tem ac tenere non potest. Hoc ergo studio decurritur;
finis est ubi quiescit intentio⁸ Neque-nobis hoc solis
persuasum est. Quid enim aliud Cicero sentiebat, ubi
ait, quod haec vita via est in coelum? Habet tamen in-
terdum illi aeternae quiddam haec mortalis vita similli-
mum: ut etsi beata nondum sit (id enim beatum est
dumtaxat, cui nihil valet accedere), iam tamen huma-


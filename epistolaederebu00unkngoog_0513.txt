LIBER SEXTUS. ·- EPISTOLA V. 345

omnia saecula tristi sint inquinatura memoria. Caeterum
et culpae expers, nisi quod patientia criminum saepe
consensui proxima est: etsi nec obstare poteraS, nec
ulcisci, miseratione potius digna, quam odio. At tu,

, Christe, sol iustitiae, cuncta videns, et aeternis radiis

universa collustranS, utquid hanc infamiae nebulam
passus es terris nostris incumbere? Cum posses tam
facile, nisi delicta hominum obstarent, vapores noxios
odiorum, caliginosae noctis algore concretoS, fervido tui
amoris splendore perrumpere? Tu autem, summe re—
gum nostri temporiS, Roberte, quem ex aliqua coeli
Δ parte res nostras et miserari crediderim et spectare,
quibus hoc nefas luminibus aspexisti? Et hanc tantam
tui sanguinis iniuriam quo animo pertulisti? An nou
poteras piis precibus impium scelus avertere? An po·-
teras, sed nolebas? Subdifficilis coniectura. Etsi enim
simillimum veri sit te coelesti gaudio repletum terrenis
doloribus non moveri; numquid tamen tuorum charitate
atque ingenita pietate non tangeris? Utcumque est, feli-
cem te, qui hunc diem in corpore habitans non vidisti.
Quin, te superstite, nunquam tam flebilis illuxisset
dies3 nunquam tantum invidiae licuisset. Fuit enim
vere 'frons tua regia regni saluS, conciliatrix animo- ’
rum, iustitiae altriX, expultrixque perfidiae; ac velut
quaedam salubris umbra gregibus tuis, ut iucunda pa-
storibuS, sic funesta serpentibus. Quod si humana!
virtus obstare decretis aethereis non valet, optanda
utique et penitus opportuna mors fuit; quae oculos tuos,
quibus adhuc naturae legibus horror et lacrimae ine—
rant, tam moesto spectaculo liberaret. Proh dolor!
Tuum illud eximium, carum, pium, dulce depositum,


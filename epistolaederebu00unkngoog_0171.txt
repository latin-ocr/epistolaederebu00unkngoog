EPISTOLA A D Pos‘rssnos. 3

Mox vero ‘ad quadragesimum annum appropinquans,
dum adhuc et caloris satis esset et virium, non solum
factum illud obscoenum, sed eius memoriam omnem
sic abieci, quasi nunquam foeminam aspexissem: quod
inter primas felicitates meas memoro, Deo gratias agens,
qui me adhuc integrum et vigentem, tam vili et mihi
semper odioso servitio liberavit. Sed ad alia procedo.
Sensi superbiam, in aliis, non in me, et cum parvus
fuerim, semper minor iudicio meo fui. Ira mea mihi per-
saepe nocuit, aliis nunquam. Amicitiarum appetentissi—
mus honestarum, et fidelissimus cultor fui. Intrepide
glorior, quia scio me verum loqui. Indignantissimi ani-
mi, sed offensarum obliviosissimi, beneficiorum per-
memoris. Principum ac regum familiaritatibus et nobi-
lium amicitiis usque ad invidiam fortunatus sui. Sed
hoc est supplicium senescentium, ut suorum saepis-
sime mortes fleant. Maximi regum meae aetatis ama-
runt et coluerunt me3 cur autem nescio: ipsi viderint3
et ita cum quibusdam fui, ut ipsi quodammodo mecum
essent, et eminentiae eorum nullum taedium ‚ commoda
multa perceperim. Multos tamen eorum quos valde
amabam effugi3 tantus fuit mihi insitus amor liberta-
tis, ut cuius vel nomen ipsum libertati illi esse con-
trarium videretur , omni studio declinarem. Ingenio
fui aequo potius quam acuto, ad· omne bonum et salu—
bre studium apto, sed ad moralem praecipue philoso-
phiam et ad poeticam prono. Quam ipsam processu
temporis neglexi, sacris litteris delectatus, in quihus
sensi dulcedinem abditam, quam aliquando contempse-
ram, poeticis litteris nonnisi ad ornatum reservatis In-
cubui unice inter multa ad notitiam vetustatis, quoniam


200 nr: Rsssus rAmmAmnus

mum ad altiora subveherem‚ visum est mihi Confessio-
num Augustini librum, charitatis tuae munus, inspicere,
quem et conditoris et donatoris in memoriam serve,
habeoque semper in manibus. Pugillare opusculum
perexigui voluminis, sed infinitae dulcedinis aperi0‚
lecturus quidquid occurreret. Quid enim nisi pium et
devotum posset occurrere ἶ) Forte autem decimus illius
operis liber oblatus est. Frater, expectans per os meum
ab Augustino aliquid audire, intentis auribus stabat.
Deum testor, ipsumque qui aderat, quod ubi primum
defixi oculos scriptum erat: Et eunt homines admirari
alta montium, et inqentes fluctus maris, et latissimos lapsus
fluminum, et oceani ambitum, et qyros siderum, et relin-
quunt se ipsos. Obstupui, fateor, audiendique avidum
fratrem rogans ne mihi molestus esset, librum clausi,
iratus mihimet quod nunc etiam terrestria mirarer, qui
iampridem ab ipsis gentium philosophis discere debuis-
sem, nihil praeter animum esse mirabile, cui magno
nihil est magnum. Tunc vero montem satis vidisse con-
tentus, in me ipsum interiores oculos reflexi3 etex illa
hora non fuit qui me loquentem audiret, donec ad mai
pervenimus. Satis mihi negotii verbum illud attulerat,
nec opinari poteram id fortuito contigisse3 sed quidquid
ibi legeram mihi et non alteri dictum rebar; recolens
quod idem de se ipso suspicatus olim esset AugustinuS,
quando in lectione Codicis Apostolici‚ ut ipse refert,
primum sibi illud occurrit: Non in comessationibus et
ebrietatibus ,· non in cubilibus et impudicitiis ,· non in con-
tentione et (emulatione, sed induite Dominum Jesum Chri-
stum, et carnis providentiam ne feceritis in concupiscen-
tiis vestris. Quod iam ante Antonio acciderat, quando,


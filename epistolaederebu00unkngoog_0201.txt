121ssssss ramus. —Emsrom 1. 33

Nam apud Paulinum, qui Ambrosii vitam scripsit, et
obtrectatorum eius nomina legimuS, et vindictam divino
iudicio irrogatam. Perfer igitur iam sine lamentis quod
summis ingeniis contigisse vides. Videris autem qua-
dam in parte tuarum litterarum hoc ipsum conqueri,
quod multos noveris magnum in vita nomen assequu-
tos, Et hoc quoque, sime audire volueris, magnifiee
contemnes. Scis enim quibus hoc evenit? His equidem
solis, qui famam suam, quoniam calamo nequeunt, cla-
more defendunt. Aspice istos purpuratOS, qui ingenti
strepitu populorum in se ora convertunt, qui se sa-
pientes dici volunt, et quos sapientes vulgus appellat,
singulis civitatibus ascribens sapientum gregeS, cum
tamen illa florens olim studiorum mater Graecia, non
amplius quam septem sapientum nominibus glorietur,
quod ipsum posteris importunae nomen arrogantiae vi·-
sum est: sed qui eos excusant aiunt non id eis co-
gnomen proprio iudicio, sed populorum suffragiis ob-
tigisse. Unus ex omnibus saeculis Epicurus sapientem
se profiteri ausus intolleranda superbia, seu potius ri-
diculosa dementia, cuius secundo De Finibus bonorum
et malorum meminit Cicero. Hodie in nostrorum causi—
dicorum grege furor ille vulgaris est. Respice et hos
qui in altercationibus et cavillationibus dialecticis totum ·
vitae tempus expendunt, seque inanibus semper quae-
stiunculis exagitant: et praesagium meum de omnibus
habeto. Omnium nempe cum ipsis fama corruet, unum-
que sepulcrum nomini ossibusque sufficiet: cum enim
mors frigidam linguam stare coegerit, non modo ut
sileant necesse est, sed ut de his etiam sileatur. Possem

exemplis affluere, teque ipsum in multis testem facere.
1. 3


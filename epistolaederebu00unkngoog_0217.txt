mma ramus — EPISTOLA v. 49

EPISTOLA V.

FRANCISCUS PETRARCA IACOBO COLUMNAE EPISCOPO LOMBERIENSI
S. P. D.

Familiariter conqueritur quod, eo non expectato, Romam petierit.
Multa de fide et taciturnitate commemorat.

Revertebar e Germania, et iam Lugdunum perve-
neram, precum tuarum et desiderii mei uncis retrahen-
tibus, non tam poetico aut physico, quam cursorio
more festinans. Illi cursui meo molestissimum fraenum
adhibuit insperatus rumor: aufugisse te, absentiae meae
velut opportunitate captata, et sine me Romam petiisse:
quod profecto nunquam facturum esse promiseras. Quid
dicam? Amante non amato nil reor esse miserius. Quo-
modo autem te, seu quibus primum verbis aggrediar ‘2
Suspitiosum ne, an tuorum contemptorem putem? Nihil
moribus minus tuis convenit. Obliviosum querar, mira-
tor ipse memoriae tuae‘? Fidefragum dicam? sed notissima
fides tua est. Quid ergo? Tu culpae nomen invenies, et
te ipsum condemnabis, vel si libet absolves: apud tri-
bunal tuum tecum agitur: tu idem et reus et testis et
iudex eris. Sede igitur, et mecum aliquantisper aequo
iure discepta. AEquat enim amor imparia: quod si con—
tra me forte lingua tua pronuntiaverit, ad conscientiam
provocabo. Responde dolori meo quaerenti: Cur tu Ro-
mae, ego in Gallia sum? Quid tanto divortio dignum feci?
An ut inutilis et inamoena sarcina in tergum abiicior‘? De
utilitate quidem videris: de reliquo (quoniam dolor in-
gens libertatis assertor esse solet) ipse pronuntio. Nulla

igitur (si te novi) amoenior, nulla curis tuis opportunior
ι. 4


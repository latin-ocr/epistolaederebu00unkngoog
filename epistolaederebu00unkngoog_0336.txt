168 DE REBUS FAleAmBUS

EPISTOLA XIII.

FRANCISCUS PETRARCA IOHANNI COLUMNAE S. Ρ. Ι).

Aranea et Podagra. Apologus.

Anilem tibi fabellam , sed ex re (ut Flaccus ait) gar-
rio.—Aranea iter agens forte obviam habuit Podagram;
et α Quo, inquit, tam moesta proficisceris‘.> ι) (ι Rusticum,
ait illa, et hirsutum hospitem nacta eram, qui me fame
ac labore perpetuo cruciabat: qui cum a mane ad ve-
speram me inter glebas et saxa tenuisset, vix sero
pulverulentam atque inopem domum repetebamus, mi-
seri, nunquam integris calceiS, nunquam sine fasce
gravissimo. Illic infelicem diem nox haud quaquam fe-
licior sequebatur. Tristi quidem ille me coena, mucidi
ac lapIdosi panis veteribus fragmentis, allioque et prae-
duris oleribus solabatur, aceto turbidam superinfundens
aquam. Saturnalium dies erat, quotiens caseus sardus
accesserat. Sic exceptam, agresti demum, et ipsius agelli
duritiem superante, grabatulo componebat. Ad auroram
inde consurgens rursus in campum, et ad invisum co-
gebat opus. Sic diem dies urgebat: nulla interim quieS,
nulla spes quietis. Festo enim die, aut domini lavabat
oveS, aut rivo viam praeparabat, aut sepem novalibus
praetendebat. Immortale malum, et domum meis mori-
bus adversam perosa, diffugio. v His auditis, Aranea,
α Eheu, inquit, quam diversa conditio mea est! Hospi-
tem habui effoeminatum et mollem; apud quem non
summum mod0, sed solum bonum voluptas erat. Raro
pedem domo efferebat: coenam ad auroram, prandium


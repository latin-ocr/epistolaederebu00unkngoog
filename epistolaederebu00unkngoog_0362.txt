194 ΒΕ nunus mmimfflissus

experientia esset, quam huius suit, diu dubium esse
non sinerem. Caeterum, ut, illo omisso, ad hunc montem
veniam, excusabile visum est in iuvene privato, quod
in rege sene non carpitur. Sed de socio cogitanti (mi-
rum dictu), vix amicorum quisquam omni ex parte ido·
neus videbatur. Adeo, etiam inter carOS, exactissima illa
voluntatum omnium morumque concordia rara est. Hic
segnior, ille vigilantior3 hic tardior, ille celerior; hic
moestior‚ ille laetior3 denique hic stultior, prudentior
ille quam vellem: huius silentium, illius procacitas3
huius pondus ac pingued0‚ illius macies atque imbe-
cillitas terrebat: huius frigida incuriositaS‚ illius ar-
dens occupatio dehortabatur. Quae, quamquam gravia,
tolerantur domi; omnia enim suffert charitaS, et nullum
pondus recusat amicitia: verum haec eadem fiunt in
itinere graviora. Itaque delicatus animuS‚ honestaeque
delectationis appetens, circumspiciens librabat singula
sine ulla quidem amicitiae laesione. Tacitus quidquid
proposito itineri praevidebat molestum fieri posse, damna-
bat. Quid putas? Tandem. ad domestica vertor auxilia:
germanoque meo unico. minori natu, quem probe nosti,
rem aperio, Nil poterat laetius audire, gratulatuS, quod
apud me amici simul ac fratris teneat locum. Statuta
die, digressi domo, Malaucenam venimus ad vesperam;
locus est in radicibus montis versus in boream. lllic
unum diem morati, hodie tandem cum singulis famulis
montem ascendimus non sine multa difficultate. Est
enim praerupta et paene inaccessibilis saxosae telluris
moles. Sed bene a poeta dictum est: labor omnia vincit
improbus. Dies longa, blandus aer, animorum vigor,
corporum robur ac dexteritas, et si qua sunt eiusmodi,


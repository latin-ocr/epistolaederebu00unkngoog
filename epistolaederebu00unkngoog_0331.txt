LIBER TERTIUS. -- EPISTOLA xi. 163

EPISTULA XI.
ra. rss'rnARcA cumom commoni: murm: nomino S. r. n.

Hominum conditiones vi amoris aequari.

Magna prorsus amoris et mira potentia est, qui
tam valide tamque tenaciter invisibili quidem, sed haud-
quaquam insensibili nexu minima nectit immensiS, et
quorum nulla paritas, pari regit imperio. Quidni autem
hoc iuris habeat ‘in animis hominum, sensu et ratione
vigentibuS, qui certis foederibus surda et adversa invi-
cem elementa conglutinat? Non flammis aer, non terra
fluctibus haereret, non ripas flumina, non aequor litora,
non semitas suas astra cognoscerent, nisi omnipotens
et (ut eum vocant) sacer orbis amor universa ,conne-
cteret. Qui coelum igitur ac terras aequo iure moderatur,
is inter humilitatem meam et tuam altitudinem non di-
scernit. Habet hoc ille praecipuum: aequare novit inae—
qualia, amantemque fideliter vix patitur non amari.
Sensit olim claritas tua, nullis quidem meorum actuum
argumentis, sed solo (ut dici solet) mentis auguri0,
(habent enim et suos oculos animi, quibus sese mutu0,
superatis corporeis velaminibus, intuentur); sensisti, in-
quam, vir clarissime, quaenam erga tuum nomen devo-
tio mea sit. Ut amanti vicem referaS, amor cogit. Id
cum saepe multis indiciis, tum ex duabus nuper episto-
lis tuis, quas mihi Iohannes Aretinus cancellarius tuus
ostendit, iucundissime recognovi. In quibus, mirum
dictu, cum pro tot illum tantisque rebus huc miseriS,
non de Romanae Curiae statu, quo nihil hac tempestate
deformius, nihil incredibilius3 non de maiorum fortunis


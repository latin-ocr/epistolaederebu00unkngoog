Lmen SECUNDUS.—EPISTOLA v1. 109

EPISTOLA Vl.

FRANCISCUS PETRARCA IOHANNI COLUMNAE S. P. D. ·

Amicitia} haud absentiam officere.

Sperabam ex te magnificum aliquid audire. Sa-
pientia enim tua iam pridem mihi videbatur finem impo-
situra querimoniis, quibus stolidum vulgus et ingratum
personat. Longe vero fallebar, ut vide03 atque utinam
submissum liceret ab alio suspicari, et non propriis
tuis digitis querulum illud chirographum constaret, in
quo rem unam exiguam multis verbis pene muliebriter
deplorasti, cuius lamentationis summa est: te acerrime
atque inconsolabiliter doluisse, quod huius exoptatissimi
atque optimi ducis nostri, meamque et amicorum faciem
videre desieris. Motum te de digressu subito turbatum-
que non dubito: mansuetudinem namque animi, et sua-
vitatem* morum tuorum novi, qui omnino cum ulla seve-
ritate aut habitu mentis asperiore non conveniunt. Unde
tamen hic tam immodicus dolor, non intelligo. Innume-
rabiles causae segregant amicos, amicitiam veram nullae,
qua praesente, amicus absens esse non poterit; quantum
enim locorum intervallis ab amicorum conversatione
disiungimur, tantum absentiae detrimentum assidua
commemoratione discutimus; cuius si tanta vis estut,
morte superata, defunctos etiam amicos pro viventibus
·celebremus; quod post obitum iunioris Africani, sa-
pientissimo et omnium Romanorum in amicitia glorio-
sissimo viro Laelio docente, didicimus3quid tam magnum
est, si, absentia similiter victa, longe positos amicorum


146 nn annus FAmmAamus

EPISTOLA lv.

FRANCISCUS PETRARCA STEPnANo COLUMNAE IUNIORl S. P. D.

De carmine Italico ad eum miSSO‚ et alio, quod, singulari lege conceptum,
se dictasse poenituit.

De universo rerum tuarum statu quid sentirem
breve‘ quiddam tibi, bellacissime vir, materno pridem
sermone conscripseram, ut posset militibus et tuis
innotescere, tecum in partem laboris et gloriae profe-
cturis. Subinde autem, pariente novi aliquid semper in-
geni0, eidem tibi carmen ex meo alienoque contexui,

ea lege, ut primus meuS, secundus alicuius probati
poetae versus esset: atque ita ut legentem non sen-
tentiarum modo artificiosa connexio, sed verborum
quoque consonantia delectaret. Qua in re, ceu novi
poematis, tenui licet, inventione gloriabar3 donec,
misso iam carmine, deprehendi, alios ante me hoc ge-
nus attigisse, verumque quod hebraeus sapiens dixit:
nihil novum sub sole: quodque ait comicus poeta:
nihil dictum, qnod non sit dictum prius. Novissime per
nuntium Stephani senioris, magnanimi patris tui, quo
plures virtuti stimulos incuterem, scripsi oratione so-
luta et libera; quam si habeS, nihil est quod mutem,
nihil quod adiiciam; quamvis enim multa se offerant,
tamen sapientem monuisse satis est. Vale.


ramclscl rui-maeste: paint-Ario. · 19

dentem, ne contactu tenerum corpus offenderet, gestabat.
Is in transitu Arni fluminis, lapsu equi effusus, dum
onus sibi creditum servare nititur, violento gurgite
prope ipse periit. Finis Tusci erroris Pisae. Unde rur-
sus aetatis anno septimo divulsus, ac maritimo itinere
transvectus in GalliaS‚ hibernis aquilonibus haud pro—
cul Massilia naufragium passus, parum abfui quin ab
ipso rursus novae vitae vestibulo revocarer. Sed quo
rapior oblitus propositi ⁶? Inde nimirum usque ad hanc
aetatem aut nulla prorsuS, aut rarissima subsistendi
respirandique facultas fuit: et quot inter errandum
periculorum timorumve species pertulerim, praeter me
unum, nemo te melius novit3 quae idcirco memorare
nunc libuit, ut memineris me inter pericula natum, .
inter pericula senuisse, si modo iam senui, et non gra-
viora mihi in senio reservantur. Haec autem etsi com-
munia sint omnibus intrantibus in hanc vitam (neque
enim militia'solum sed pugna est vita hominis super
terram), sunt tamen alia aliis, et longe diversum puguae
genus; et quamvis quemque sua praegravent , tamen
revera inter eas quibus premimur sarcinas multum
refert. In his ergo vitae tempestatibus (ut ad rem redeam)
nullo portu anchoram longum in tempus iacienS‚ quot
veros amicos nesci0, quorum et iudicium ancepS‚ et
penuria ingens est, notos autem innumerabiles quaesi-
vi. Multis itaque multumque animo et'conditione distan-
tibus scribere contigit tam varie, ut ea nunc relegens
interdum pugnantia loquutus ipse mihi videar: quod
propemodum coactum me fecisse fatebitur quisquis in
se simile aliquid expertus est. Prima quidem scribentis
cura est, cui scribat attendere: una enim et quid, et


mmm secunnus. —ssms'rom ιι. 85

surus. Verum ista non adeo metuuntur, quoniam usu, iam
quotidiana sunt. Vides itaque (quod saepe dicere solen,
nec mea solum est, sed illustrium philosophorum senten-
tia), quidquid in hac vita patimur molesti, non tam ex
ipsa rerum natura, quam ex nostrae mentis imbecillitate,
sive (ut eorum etiam verbis utar) ex opinionum per-
versitate procedere. Nova timemuS, usitata contemni-
mus. Cur, quaeso, nisi quia in altero mens inermis
improvisa rerum facie turbatur, in altero, frequenti me-
ditatione, rationis clypeum fabricata est, quem asperi—
tatibus cunctis opponeret? Respice nautarum morem,
quam aequo animo patiuntur, corpora suorum in fluctus
effundi. Unum de multis exemplum illustre non sileo.
Lambas de Auria, vir acerrimus atque fortissimus, dux ’
Ianuensium fuisse narratur eo maritimo praelio quod
primum cum Venetis habuerunt, omnium memorabili,
quae patrum nostrorum temporibus gesta sunt: qui ho-
stili classe conspecta , ubi pugnandi horam advenisse
cognovit, numero licet inferior, tamen suos pro tem—
pore magnifice ac breviter adhortatuS, manum cum
hoste conseruit. Cumque in eo congressu filius illi uni*-
cus, florentissimus adolescenS, qui paternae navis pro-
ram obtinebat, sagitta traiectuS, primus omnium corruis-
set, ac circa iacentem luctus horrendus sublatus esset,
accurrit pater, et Non qemende', inquit, sed puqnandi
tempus est. Deinde versus ad filium, postquam in eo nul-
lam vitae spem videt: Tu vera, inquit, fili, nunquam tam
pulchram habuisses sepulturam, si defunctus esses in pa-
tria. Haec dicens, armatus armatum tepentemque com-
plexuS, proiecit in medios fluctuS‚ ipsa, ut mihi quidem
videtur, calamitate felicissimus, cui talem casum conti-


LlBER SEPTIMUS. — EPISTOLA 111. 365

vitiis infeliceS, vel in paupertate felicissimi fuissent.
Spernebantur inutiles opes Croesi, et funestum Midae
aurum, et Dionysii Crassique spolia templis avulsa.
Laudabatur Cincinnati, Reguli, Curii, Fabricii felix et
gloriosa pauperies. Accedebat acies hominum nostro-
rum, qui nudi in solitudine, solibusque et frigoribus
adusti, radicibus herbarum et silvestribus baccis pa-
sti, pro tecto coelum, terram habentes pro cubiculo,
cum voluptate torrentem turbidum hauserunt, aspero-
que et angusto calle gradienteS, spe patriae melioris
omnia prorsus mortalia comtempserunt. Caeterum, quo
plura huius generis ingerebantur exempla, eo gravius
dolebamuS, ea non vidisse nos in tempore, sed in tergo
(ut aiunt) oculos babuisse. Denique sic eramuS, ut
iam, ne coepto vellemus absistere, solus cedendi pudor
obsisteret. Et iam supremi certaminis instabat alea;
cum repente medio noctis, ira metuque anxius exper-
giscor. Gelidus sudor corpus omne perfuderat. Ita me
Divinitas salvum velit, ut ego perinde fessus animi,
fessusque membrorum eram, ac si grave durumque
negotium, non somnianS, sed vigilans, agitassem. Nec
facile dici potest quam laetus fui, ubi sensi me the-
sauro simul et solicitudine liberatum, et tantum habere
quantum alit, non quantum angit3 quantumque vitae
sufficit, non quantum affluit: quamque per somnum
in ea sententia radicatus sum, quam mihi vigilans
persuadeo esse verissimam, scilicet, plus mali quam
boni cupidis mortalibus afferre divitias, Surrexi de-
mum hora solita (consuetudinem meam nosti); dum-
que, quotidianis laudibus Deo dictis, ex more manum
calamo applicuissem ; hoc primum, quod sopitum exer-


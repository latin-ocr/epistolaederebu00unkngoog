250
FRANCISCI PETRARCAE

DE ‘REBUS FAMILIARIBUS

LIBER QUINTUS. ἡ

—-—-—-

EPISTULA Ι.

FRANclchS PETRARCA BARBATO SULMONENSI S. P. D.

Deflet mortem Roherti Regis Siculi.

Quod verebar accidit3 quod timebam patior. In
dolorem metus, vota in gemitum abiere. Non multo
antequam praesagirem, deseruit nos inclytus ille rex
noster: cuius etsi matura aetas esset, tamen peracerba
mors est. Et heu me miserum! Barbate optime, quam
vereor ne ina quoque praesagia confirmet eventuS, quae
mihi suggerit anxiuS, et malorum suorum semper ni-
mis certus vates animus meus. lta me reginae iunioris
novique regis adolescentia, ita me reginae alterius aetas
ac propositum, ita me tandem territant aulicorum in·-
g'enia et mores, Mendax hic utinam sim propheta. Sed
agnos duos multorum custodiae luporum creditos viden,
regnumque sine rege. Nam quid ego eum, qui ab alio
regitur, regem dicam, multorumque saevitiae expositum?
Itaque, si quo die Plato rebus humanis excessit, sol
coelo cecidisse visus est3 quid illo moriente videatur,
qui et Plato alter ingenio fuit, et regum nulli aut sa-
pientia secunduS, aut gloria? Cuius praeterea mors tam

